tasyAM cIraM vasAnAyAM nAthavatyAmanAthavat . pracukroza janaH sarvo dhik tvAM dazarathaM tviti .
tena tatra praNAdena duHkhitaH sa mahIpatiH . ciccheda jIvite zraddhAM dharme yazasi cAtmanaH . sa niHzvasyoSNamaikSvAkastAM bhAryAmidamabravIt . kaikeyi kuzacIreNa na sItA gantumarhati .
sukumArI ca bAlA ca satataM ca sukhocitA . neyaM vanasya yogyeti satyamAha gururmama .
iyaM hi kasyApi karoti kiMcit tapasvinI rAjavarasya putrI . yA cIramAsAdya vanasya madhye jAtA visaMjJA zramaNIva kAcit .
cIrANyapAsyAjjanakasya kanyA neyaM pratijJA mama dattapUrvA . yathAsukhaM gacchatu rAjaputrI vanaM samagrA saha sarvaratnaiH .
ajIvanAheNa mayA nRzaMsA kRtA pratijJA niyamena tAvat . tvayA hi bAlyAt pratipannametat tanmA dahed veNumivAtmapuSpam .
rAmeNa yadi te pApe kiMcitkRtamazobhanam . apakAraH ka iha te vaidehyA darzito ' dhame .
mRgIvotphullanayanA mRduzIlA manasvinI . apakAraM kamiva te karoti janakAtmajA .
nanu paryAptamevaM te pApe rAmavivAsanam . kimebhiH kRpaNairbhUyaH pAtakairapi te kRtaiH .
pratijJAtaM mayA tAvat tvayoktaM devi zRNvatA . rAmaM yadabhiSekAya tvamihAgatamabravIH .
tattvetat samatikramya nirayaM gantumicchasi . maithilImapi yA hi tvamIkSase cIravAsinIm .
evaM bruvantaM pitaraM rAmaH samprasthito vanam . avAkzirasamAsInamidaM vacanamabravIt .
iyaM dhArmika kausalyA mama mAtA yazasvinI . vRddhA cAkSudrazIlA ca na ca tvAM deva garhate . mayA vihInAM varada prapannAM zokasAgaram . adRSTapUrvavyasanAM bhUyaH sammantumarhasi .
putrazokaM yathA nachet tvayA pUjyena pUjitA . mAM hi saMcintayantI sA tvayi jIvet tapasvinI . imAM mahendropama jAtagardhinI tathA vidhAtuM jananI mamArhasi . yathA vanasthe mayi zokakarzitA na jIvitaM nyasya yamakSayaM vrajet .
munervacanamaklIbaM zrutvA naravarAtmajaH . rAghavaH prAJjalirbhUtvA pratyuvAca dRDhavrataH .
piturvacananirdezAt piturvacanagauravAt . vacanaM kauzikasyeti kartavyamavizaGkayA . anuziSTo ' smyayodhyAyAM gurumadhye mahAtmanA . pitrA dazarathenAhaM nAvajJeyaM hi tadvacaH .
so ' haM piturvacaH zrutvA zAsanAd brahmavAdinaH . kariSyAmi na saMdehastATakAvadhamuttamam .
gobrAhmaNahitArthAya dezasya ca hitAya ca . tava caivAprameyasya vacanaM kartumudyataH .
evamuktvA dhanurmadhye baddhvA muSTimariMdamaH . jyAghoSamakarot tIvra dizaH zabdena nAdayan . tena zabdena vivastAstATakAvanavAsinaH . tATakA ca susaMkruddhA tena zabdena mohitA .
taM zabdamabhinidhyAya rAkSasI krodhamUrchitA . zrutvA cAbhyadravat kruddhA yatra zabdo viniHsRtaH .
tAM dRSTvA rAghavaH kruddhAM vikRtAM vikRtAnanAm . pramAmenAtivRddhAM ca lakSmaNaM so ' bhyabhASata .
pazya lakSmaNa yakSiNyA bhairavaM dAruNaM vapuH . bhidyeran darzanAdasyA bhIrUNAM hRdayAni ca .
etAM pazya durAdharSAM mAyAbalasamanvitAm . vinivRttAM karomyadya hRtakarNAnanAsikAm .
na hyenAmutsahe hantuM strIsvabhAvena rakSitAm . vIryaM cAsyA gatiM caiva hanyAmiti hi me matiH .
evaM bruvANe rAme tu tATakA krodhamUrcchitA . udyamya bAhuM garjantI rAmamevAbhyadhAvata .
vizvAmitrastu brahmarSihu~kAreNAbhibhay/a tAm . svasti rAghavayorastu jayaM caivAbhyabhASata .
uddhanvAnA rajo ghoraM tATakA rAghavAvubhau . rajomeghena mahatA muhUrtaM sA vyamohayat .
tato mAyAM samAMsthAya zilAvarSeNa rAghavau . avAkirat sumahatAM tatazcakrodha rAghavaH .
zilAvarSaM mahat tasyAH zaravarSeNa rAghavaH . prativAryopadhAvantyAH karau ciccheda patribhiH .
tatazchinnabhujAM zrAntAmabhyAze parigarjatIm . saumitrirakarot krodhAddhatakarNAgranAsikAm .
kAmarUpadharA sA tu kRtvA rUpANyanekazaH . antardhAnaM gatA yakSI mohayantI svamAyayA .
azmavarSaM vimuJcantI bhairavaM vicacAra sA . tatastAvazmavarSeNa kIryamANau samantataH . dRSTvA gAdhisutaH zrImAnidaM vacanamabravIt . alaM te ghRNayA rAma pApaiSA duSTvAriNI . yajJavighnakarI yakSI purA vardheta mAyayA . vadhyatAM tAvadevaiSA purA saMdhyA pravartate . rakSAMsi saMdhyAkAle tu durdharSANi bhavanti hi .
ityuktaH sa tu tAM yakSImazmavRSTayAbhivarSiNIm . darzayazabdavedhitvaM tAM rurodha sa sAyakaiH .
sA ruddhA bANajAlena mAyAbalasamanvitA . abhidudrAva kAkutsthaM lakSmaNaM ca vineduSI . tAmApatantI vegena vikrAntAmazanImiva . zareNorasi vivyAdha sA papAta mamAra ca .
tAM hatAM bhImasaMkAzAM dRSTvA surapatistadA . sAdhu sAdhviti kAkutsthaM surAzcApyabhipUjayan .
uvAca paramaprItaH sahasrAkSaH purandaraH . surAzca sarve saMhRSTA vizvAmitramathAbruvan .
mune kauzika bhadraM te sendrAH sarve marudgaNAH . toSitAH karmaNAnena snehaM darzaya rAghave . prajApateH kRzAzvasya putrAn satyaparAkramAn . tapobalabhRto brahman rAghavAya nivedaya .
pAtrabhUtazca te brahmastavAnugamane rataH . kartavyaM sumahat karma surANAM rAjasUnunA .
evamuktvA surAH sarve jagmurhaSTA vihAyasam . vizvAmitraM pUjayantastataH saMdhyA pravartate .
tato munivaraH prItastATakAvadhatoSitaH .32 . . mUrdhni rAmamupAghrAya idaM vacanamabravIt .
ihAdya rajanI rAma vasAma zubhadarzana . zvaH prabhAte gamiSyAmastadAzramapadaM mama .
vizvAmitravacaH zrutvA hRSTo dazarathAtmajaH . uvAsa rajanI tatra tATakAyA vane sukham .
muktazApaM vanaM tacca tasminneva tadAhani . ramaNIyaM vibabhrAja yathA caitrarathaM vanam .
nihatya to yakSasutAM sa rAmaH prazasyamAnaH surasiddhasaMghaiH . uvAsa tasmin muninA sahaiva prabhAtavelAM pratibodhyamAnaH .
RSyamUkAt sa dharmAtmA kiSkindhAM lakSmaNAgrajaH . jagAma saha sugrIvo vAlivikramapAlitAm . samudyamya mahaccApaM rAmaH kAJcanabhUSitam . zarAMzcAdityasaMkAzAn gRhItvA raNasAdhakAn .
agratastu yayau tasya rAghavasya mahAtmanaH . sugrIvaH saMhatagrIvo lakSmaNasya mahAbalaH .
pRSThato hanumAn vIro nalo nIlazca vIryavAn . tArazcaiva mahAtejA hariyUthapayUthapaH .
te vIkSamANA vRkSAMzca puSpabhArAvalambinaH . prasannAmbuvahAzcaiva saritaH sAgaraMgamAH . kandarANi ca zailAMzca nirdarANi guhAstathA . zikharANi ca mukhyAni darIzca priyadarzanAH .
vaidUryavimalaistoyaiH padyaizcAkozakuDmalaiH . zobhitAn sajalAn mArge taTAkAMzcAvalokayan . kAraNDaiH sArasaiha~sairvaJjulairjalakukkuTaiH . cakravAkaistathA cAnyaiH zakunaiH pratinAditAn .
mRduzaSpAGkurAhArAnnirbhayAn vanagocarAn . carataH sarvataH pazyan sthalISu hariNAn sthitAn .
taTAkavairiNazcApi zukladantavibhUSitAn . ghorAnekacarAnvanyAn dviradAn kUlaghAtinaH . mattAn giritaTotkRSTAn parvatAniva jaGgamAn . vAnarAn dviradaprakhyAn mahIreNusamukSitAn . vane vanacarAMzcAnyAn khecarAMzca vihaMgamAn . pazyantastvaritA jagmuH sugrIvavazavartinaH .
teSAM tu gacchatAM tatra tvaritaM raghunandanaH . dumaSaNDavanaM dRSTvA rAmaH sugrIvamabravIt .
eSa megha ivAkAze vRkSaSaNDaH prakAzate . meghasaMghAtavipulaH paryantakadalIvRtaH . kimetajjJAtumicchAmi sakhe kautUhalaM mama . kautUhalApanayanaM kartumicchAmyahaM tvayA .
tasya tadvacanaM zrutvA rAghavasya mahAtmanaH . gacchannevAcacakSe ' tha sugrIvastanmahad vanam .
etad rAghava vistIrNamAzramaM zramanAzanam . udyAnavanasampannaM svAdumUlaphalodakam . atra saptajanA nAma munayaH saMzitavratAH . saptavAsannadhaHzIrSA niyataM jalazAyinaH . saptarAtre kRtAhArA vAyunAcalavAsinaH . divaM varSazatairyAtAH saptabhiH sakalevarAH .
teSAmetatprabhAveNa dumaprAkArasaMvRtam . AzramaM sudurAdharSamapi sendraiH surAsuraiH .
pakSiNo varjayantyetat tathAnye vanacAriNaH . vizanti mohAd ye ' pyatra na nivartanti te punaH .
vibhUSaNaravAzcAtra zrUyante sakalAkSarAH . tUryagItasvanazcApi gandho divyazca rAghava .
tretAgnayo ' pi dIpyante dhUmo hyeSa pradRzyate . veSTayanniva vRkSAgrAn kapotAGgAruNo ghanaH .
ete vRkSAH prakAzante dhUmasaMsaktamastakAH . meghajAlapraticchannA vaidUryagirayo yathA .
kuru praNAmaM dharmAtmasteSAmuddizya rAghava . lakSmaNena saha bhrAtrA prayataH saMhatAJjaliH .
praNamanti hi ye teSAmRSINAM bhAvitAtmanAm . na teSAmazubhaM kiMciccharIre rAma vidyate .
tato rAmaH saha bhrAtrA lakSmaNena kRtAJjaliH . samuddizya mahAtmAnastAnRSInabhyavAdayat .
abhivAdya ca dharmAtmA rAmo bhrAtA ca lakSmaNaH . sugrIvo vAnarAzcaiva jagmuH saMhaSTamAnasAH .
te gatvA dUramadhvAnaM tasmAt saptajanAzramAt . daddazustAM durAdharSAM kiSkindhAM vAlipAlitAm .
tatastu rAmAnujarAmavAnarAH pragRhya zastrANyuditogratejasaH . purI surezAtmajavIryapAlitAM vadhAya zatroH punarAgatAstviha .
sA tathoktA tu vaidehI nirbhayA zokakarzitA . tRNamantarataH kRtvA rAvaNaM pratyabhASata .
rAjA dazaratho nAma dharmaseturivAcalaH . satyasaMdhaH parijJAto yasya putraH sa rAghavaH . nAmo nAma sa dharmAtmA triSu lokeSu vizrutaH . dIrghabAhurvizAlAkSo daivataM sa patirmama .
ikSvAkUNAM kule jAtaH siMhaskandho mahAdyutiH . lakSmaNena saha bhrAtrA yaste prANAn vadhiSyati . pratyakSaM yadyahaM tasya tvayA vai dharSitA balAt . zayitA tvaM hataH saMkhye janasthAne yathA kharaH .
ya ete rAkSasAH proktA ghorarUpA mahAbalAH . rAghave nirviSAH sarve suparNe pannagA yathA .
tasya jyAvipramuktAste kharAH kAJcanabhUSaNAH . zarIraM vidhamiSyanti gaGgAkUlamivormayaH .7 . .
asurairvA surairvA tvaM yadyavadhyo ' si rAvaNa . utpAdya sumahad vairaM jIvaMstasya na mokSyase .
sa te jIvitazeSasya rAghavo ' ntakaro balI . pazoDUMpagatasyeva jIvitaM tava durlabham .
yadi pazyet sa rAmastvaM roSadIptena cakSuSA . rakSastvamadya nirdagdho yathA rudreNa manmathaH .
yazcandraM nabhaso bhUmau pAtayennAzayeta vA . sAgaraM zoSayed vApi sa sItAM mocayediha .
gatAsustvaM gatazrIko gatasattvo gatendriyaH . laGkA vaidhavyasaMyuktA tvatkRtena bhaviSyati .
na te pApamidaM karma sukhodakaM bhaviSyati . yAhaM nItA vinAbhAvaM patipArdhvAt tvayA balAt .
sa hi devarasaMyukto mama bhartA mahAdyutiH . nirbhayo vIryamAzritya zUnye vasati daNDake .
sa te vIryaM balaM darpamutsekaM ca tathAvidham . vyapaneSyati gAtrebhyaH zaravarSeNa saMyuge .
yadA vinAzo bhUtAnAM dRzyate kAlacoditaH . tadA kArye pramAdyanti narAH kAlavazaM gatAH .
mAM pradhRSya sa te kAlaH prApto ' yaM rAkSasAdhama . Atmano rAkSasAnAM ca vadhAyAntaHpurasya ca .
na zakyA yajJamadhyasthA vediH srugbhANDamaNDitA . dvijAtimantrasampUtA caNDAlenAvamarditum .
tathAhaM dharmanityasya dharmapatnI dRDhavratA . tvayA spraSTuM na zakyAhaM rAkSasAdhama pApinA .
krIDantI rAjahaMsena padmaSaNDeSu nityazaH . haMsI sA tRNamadhyasthaM kathaM drakSyeta madgukam .
idaM zarIraM ni : saMjJaM bandha vA ghAtayasva vA . nedaM zarIraM rakSyaM me jIvitaM vApi rAkSasa .
na tu zakyamapakrozaM pRthivyAM dAtumAtmanaH . evamuktvA tu vaidehI krodhAt suparuSaM vacaH .
rAvaNaM jAnakI tatra punarnovAca kiMcana . sItAyA vacanaM zrutvA paruSaM romaharSaNam . pratyuvAca tataH sItAM bhayasaMdarzanaM vacaH .
zRNumaithili madvAkyaM mAsAn dvAdaza bhAmini . kAlenAnena nAbhyeSi yadi mAM cAruhAsini . tatastvAM prAtarAzArthaM sUdAzchetsyanti lezazaH .
ityuktvA paruSaM vAkyaM rAvaNaH zatrurAvaNaH . rAkSasIzca tataH kruddha idaM vacanamabravIt .
zIghrameva hi rAkSasyo virUpA ghoradarzanAH . darpamasyApaneSyantu mAMsazoNitabhojanAH .
vacanAdeva tAstasya sughorA ghoradarzanAH . kRtaprAJjalayo bhUtvA maithilI paryavArayan .
sa tAH provAca rAjAsau rAvaNo ghoradarzanAH . pracalya caraNotkarSairdArayanniva medinIm .
azokavanikAmadhye maithilI nIyatAmiti . tatreyaM rakSyatAM gUDhaM yuSmAbhiH parivAritA . tatrainAM tarjanaioraiH punaH sAntvaizca maithilIm . AnayadhvaM vazaM sarvA vanyAM gajavadhUmiva .
iti pratisamAdiSTA rAkSasyo rAvaNena tAH . azokavanikAM jagmurmaithilI parigRhya tu . sarvakAmaphalairvRkSairnAnApuSpaphalairvRtAm . sarvakAlamadaizcApi dvijaiH samupasevitAm .
sA tu zokaparitAGgI maithilI janakAtmajA . rAkSasIvazamApannA vyAghrINAM hariNI yathA .
zokena mahatA trastA maithilI janakAtmajA . na zarma labhate bhIruH pAzabaddhA mRgI yathA .
na vindate tatra tu zarma maithilI virUpanetrAbhiratIva tarjitA . patiM smarantI dayitaM ca devaraM vicetanAbhUd bhayazokapIDitA .
itaH paraM prakSipto ' yaM sargaH . . pravezitAyAM sItAyAM laGkAM prati pitAmaha . tadA provAca devendra parituSTaM zatakratum .
trailokyasya hitArthAya rakSasAmahitAya ca . laGkAM pravezitA sItA rAvaNena durAtmanA .
pativratA mahAbhAgA nityaM caiva sustraidhitA . apazyantI ca bhatauraM pazyantI rAkSasIjanam . rAkSasIbhiH parivRtA bhartRdarzanalAlasA .
niviSTA hi purI laGkA tIre nadanadIpateH . kathaM jJAsyati tAM rAmastatrasthAM tAmaninditAm .
duHzaM saMcintayanitI sA bahuzaH paridurlabhA . prANayAtrAmakurrANA prANAMstyakSyatyasaMzayam . sa bhUyaH saMzayo jAtaH sItAyAH prANasaMkSaye .
sa tvaM zIghramito gatvA sItAM pazya zubhAnanAm . pravizya nagarI laGkAM prayaccha haviruttamam .
evamukto ' tha devendraH purI rAvaNapAlitAm . AgacchannidrayA sArdha bhagavAn pAkazAsanaH .
nidrAM covAca gaccha tvaM rAkSasAn sampramohaya . sA tathoktA maghavatA devI paramaharSitA . devakAryArthasiddhayarthaM prAmohayata rAkSasAn .
etasminnantare devaH sahasrAkSaH zacIpatiH . AsamAda vanasthAM tAM vacanaM cedamabravIt .
devarAjo ' smi bhadraM te iha cAsmi zucismite . ahaM tvAM kAryaniddadhyarthaM rAghavasya mahAtmanaH . sAhAyyaM kalpayiSyAmi mA zuco janakAtmaje .
matprasAdAt samudraM sa tariSyati balaiH saha . mayaiveha ca rAkSasyo mAyAya mohitAH zubhe .
tasmAdannamidaM sIte haviSyAnnahaM svayam . sa tvAM saMgRhya vaidehi AgataH saha nidrayA .14 . .
etadatsyasi maddhastAnna tvAM vAdhiSyate zubhe . kSudhA tRSA ca rambhoru varSANAmayutairapi .
evamuktA tu devendramuvAca parizaGkitA . kathaM jAnAmi devendraM tvAmihasthaM khajApatim .
devaliGgAni dRSTAni rAmalakSmaNasaMnidhau . tAni darzaya devendra yadi tvaM devarAT svayam .
sItAyA vacanaM zrutvA tathA cakre zacIpatiH . gRthivIM nAspRzat padbhyAmanimeSekSaNAni ca . arajo ' mbaradhArI ca namlInakusumastathA . taM jJAtvA lakSNaiH sItA vAsavaM pariharSitA .
uvAca vAkyaM rudatI bhagavan rAghavaM prati . kaha bhrAtrA mahAbAhurdiSTayaH me zrutimAgataH .
yathA me zvazuro rAjA yathA ca mithilAdhipaH . sathA tvamadya pazyAmi sanAtho me patistvayA .
tavAjJayA ca devendra payobhUtamidaM haviH . aziSyAmi tvayA dattaM raghUNAM kulavarghanam .
indrahastAd gRhItvA tat pAyasaM sA zucismitA . nyavedayata bharne sA lakSmaNAya ca maithilI .
yadi jIvati me bhartA saha bhrAtrA mahAbalaH . idamastu tayorbhaktyA tadAznAt svayam .
itIva tat prAzya havirvarAnanA jahau kSudhAduHkhasamudbhavaM ca tam . indrAt pravRttimupalabhya jAnakI kAkutsthayoH prItamanA babhUva .
sa cApi zakrastridivAlayaM tadA prIto yayau rAghavakAryasiddhaye . Amantrya sItAM sa tato mahAtmA jagAma nidrAsahitaH svamAlayam .
tataH zUrpaNakhAM dRSTvA bruvantI paruSaM vacaH . amAtyamadhye saMkruddhaH paripapraccha rAvaNaH .
kazca rAmaH kathaMvIryaH kiMrUpaH kiMparAkramaH . kimarthe daNDakAraNyaM praviSTazca sudustaram .
AyughaM kiM ca rAmasya yena te rAkSasA hatAH . kharazca nihataH saMkhye dUSaNastrizirAstathA .
tattvaM brUhi manojJAGgi kena tvaM ca virUpitA . ityuktA rAkSasendreNa rAkSasI krodhamUrchitA .
tato rAmaM yathAnyAyamAkhyAtumupacakrame . dIrghabAhurvizAlAkSazcIrakRSNAjinAmbaraH . kandarpasamarUpazca rAmo dazarathAtmajaH .
zakracApanibhaM cApaM vikRSya kanakAGgadam . dIptAn tripati nArAcAn saniva mahAviSAn .
nAdadAnaM zarAn ghorAn vimuJcantaM mahAbalam .7 . . na kArmukaM vikarSantaM rAmaM pazyAmi saMyuge . hanyamAnaM tu tatsainyaM pazyAmi zaravRSTibhiH . indreNevottamaM sasyamAhataM tvazmavRSTibhiH . rakSasAM bhImavIryANAM sahasrANi caturdaza . nihatAni zaraistIkSNaistenaikena padAtinA . ardhAdhikamuhUrtena kharazca sahadUSaNaH . RSINAmabhayaM dattaM kRtakSemAzca daNDakAH . ekA kathaMcitmuktAhaM paribhUya mahAtmanA . strIvadhaM zaGkamAnena rAmeNa viditAtmanA . bhrAtA cAsya mahAtejA guNatastulyavikramaH .
anuraktazca bhaktazca lakSmaNo nAma vIryavAn . amarSI durjayo jetA vikrAnto buddhimAn balI . rAmasya dakSiNo bAhunityaM prANo bahizcaraH .
rAmasya tu vizAlAkSI pUrNendusadRzAnanA . dharmapatnI priyA nityaM bhartuH priyahite ratA .
sA sukezI sunAsorU : surUpA ca yazasvinI . devateva vanasyAsya rAjate zrIrivAparA .
taptakAJcanavarNAbhA raktatuGganakhI zubhA . sItA nAma varArohA vaidehI tanumadhyamA .
naiva devI na gandharvI na yakSI na ca kiMnarI . tathArUpA mayA nArI dRSTapUrvA mahItale .
yasya sItA bhaved bhAryA yaM ca hRSTA pariSvajet . abhijIvet sa sarveSu lokeSvapi puraMdarAt .
sA suzIlA vapuHzlAdhyA rUpeNApratimA bhuvi . tavAnurUpA bhAryA sA tvaM ca tasyAH patirvaraH .
tAM tu vistIrNajaghanAM pInottuGgapayodharAm . bhAryArthe tu tavAnetumudyatAhaM varAnanAm . virUpitAsmi krUreNa lakSmaNena mahAbhuja .
tAM tu dRSTvAdya vaidehI pUrNacandranibhAnanAm . manmathasya zarANAM ca tvaM vidheyo bhaviSyasi .
yadi tasyAmabhiprAyo bhAryAtve tava jAyate . zIghramudbhiyatAM pAdo jayArthamiha dakSiNaH .
rocate yati te vAkyaM mamaitad rAkSasezvara . kriyatAM nirvizaGkena vacanaM mama rAvaNa .
vijJAyaiSAmazaktiM ca kriyatAM ca mahAbala . sItA tavAnavadyAGgI bhAryAtve rAkSasezvara .
hatAJjanasthAnagatAn nizAcarAn . kharaM ca dRSTvA nihataM ca dUSaNaM tvamadya kRtyaM pratipattumarhasi .
tamagnimiva saMzAntamambuhInamivArNavam . gataprabhamivAdityaM svargasthaM prekSya bhUmipam . kausalyA bASpapUrNAkSI vividhaM zokakarzitA . upagRhya ziro rAjJaH kaikeyI pratyabhASata .
sakAmA bhava kaikeyi bhukSva rAjyamakaNTakam . tyaktvA rAjAnamekAnA nRzaMse duSTacAriNi . vihAya mAM gato rAmo bhartA ca svargato mama . vipathe sArthahIneva nAhaM jIvitumutsahe .
bhartAraM tu parityajya kA strI daivatamAtmanaH . icchejjIvitumanyatra kaikeyyAstyaktadharmaNaH .
na lubdho budhyate doSAn kiMpAkamiva bhakSayan . kubjAnimittaM kaikeyyA rAghavANAM kulaM hatam . aniyoge niyuktena rAjJA rAmaM vivAsitam . sabhArya janakaH zrutvA paritapsyatyahaM yathA .7 . .
sa mAmanAthAM vidhavAM nAdya jAnAti dhArmikaH . rAmaH kamalapatrAkSo jIvanAzamito gataH .
videharAjasya sutA tathA cArutapasvinI . duHkhasyAnucitA duHkhaM vane paryudvijiSyati .
nadatAM bhImaghoSANAM nizAsu mRgapakSiNAm . nizamyamAnA saMtrastA rAghavaM saMzrayiSyati .
vRddhazcaivAlpaputrazca vedehImanucintayan . so ' pi zokasamAviSTo nUnaM tyakSyati jIvitam . sAhamacaiva diSTAntaM gamiSyAmi pativratA . idaM zarIramAliGgaya pravekSyAmi hutAzanam .
tAM tataH sampariSvajya vilapantI tapasvinIm . vyapaninyuH suduHkhAtA kausalyAM vyAvahArikAH .
tailadroNyAM tadAmAtyAH saMvezya jagatIpatim . rAjJaH sarvANyathAdiSTAzcakruH karmANyanantaram .
na tu saMkAlanaM rAjJo vinA putreNa mantriNaH . sarvajJAH kartumISuste tato rakSanti bhUmipam . tailadroNyAM zAyitaM taM sacivaistu narAdhipam . hA mRto ' yamiti jJAtvA striyastAH paryadevayan .
bAhUnucchritya kRpaNA netraprasravaNairmukhaiH . rudatyaH zokasaMtaptAH kRpaNaM paryadevayan .
hA mahArAja rAmeNa saMtataM priyavAdinA . vihInAH satyasaMdhena kimarthaM vijahAsi naH .
kaikeyyA duSTabhAvAyA rAghaveNa vivarjitAH . kathaM sapatnyA vatsyAmaH samIpe vidhavA vayam .
sa hi nAthaH sa cAsmAkaM tava ca prabhurAtmavAn . vanaM rAmo gataH zrImAn vihAya nRpatizriyam .
tvayA tena ca vIreNa vinA vyasanamohitAH . kathaM vayaM nivatsyAmaH kaikeyyA ca vidUSitAH .
yayA ca rAjA rAmazca lakSmaNazca mahAbalaH . sItayA saha saMtyaktAH sA kamanyaM na hAsyati .
tA bASpeNa ca saMvItAH zokena vipulena ca . vyaceSTanta nirAnandA rAghavasya varastriyaH .
nizA nakSatrahIneva strIva bhartRvivarjitA . purI nArAjatAyodhyA hInA rAjJA mahAtmanA . bASpaparyAkulajanA hAhAbhUtakulAGganA . zUnyacatvaravezmAntA na babhrAja yathApuram .
gate tu zokAt tridivaM narAdhipe mahItalasthAsu nRpAGganAsu ca . nivRttacAraH sahasA gato raviH pravRttacArA rajanI hyupasthitA .
nArocayaste suhRdaH samAgatAH . itIva tasmizayane nyavezayan vicintya rAjAnamacintyadarzanam .
gataprabhA dyauriva bhAskaraM vinA vyapetanakSatragaNeva zarvarI . purI babhAse rahitA mahAtmanA kaNThAsrakaNThAkulamArgacatvarA .
narAzca nAryazca sametya saMghazo vigarhamANA bharatasya mAtaram . tadA nagA~ naradevasaMkSaye babhUvurArtA na ca zarma lebhire .
sa evaM bruvatI sItAM dharmajJA dharmavatsalaH . na netuM kurute buddhiM vane duHkhAni cintayan .
sAntvayitvA tatastAM tu bASpadUSitalocanAm . nivartanArthe dharmAtmA vAkyametaduvAca ha .
sIte mahAkulInAsi dharme ca niratA sadA . ihAcarasva dharmaM tvaM yathA me manasaH sukham .
sIte yathA tvAM vakSyAmi tathA kAryaM tvayAbale . vane doSA hi bahavo vasatastAn nibodha me .
sIte vimucyatAmeSA vanavAsakRtA matiH . bahudoSaM hi kAntAraM vanamityabhidhIyate .
hitabuddhyA khalu vaco mayaitadabhidhIyate . sadA sukhaM na jAnAmi duHkhameva sadA vanam .
girinirjharasambhUtA girinirdarivAsinAm . siMhAnAM ninadA duHkhAH zrotuM duHkhamatovanam .
krIDamAnAzca visrabdhAmattAH zUnye tathA mRgAH . dRSTvA samabhivartante sIte duHkhamato vanam .
sagrAhAH saritazcaiva paGkavatyastu dustarAH . mattairapi gajairnityamato duHkhataraM vanam .
latAkaNTakasaMkIrNAH kRkavAkUpanAditAH . nirapAzca suduHkhAzca mArgA duHkhamato vanam .
supyate parNazayyAsu svayaMbhagnAsu bhUtale . rAtriSu zramakhinnena tasmAd duHkhamato vanam .
ahorAtraM ca saMtoSaH kartavyo niyatAtmanA . phalairvRkSAvapatitaiH sIte duHkhamato vanam .
upavAsazca kartavyo yathA prANena maithili . jaTAbhArazca kartavyo valkalAmbaradhAraNam . devatAnAM pitRNAM ca kartavyaM vidhipUrvakam . prAptAnAmatithInAM ca nityazaH pratipUjanam . kAryastrirabhiSekazca kAle kAle ca nityazaH . caratAM niyamenaiva tasmAd duHkhataraM vanam .
upahArazca kartavyaH kusumaiH svayamAhataiH . ArSeNa vidhinA vedyAM sIte duHkhamato vanam .
yathAlabdhena kartavyaH saMtoSastena maithili . yatAhArairvanacaraiH sIte duHkhamato vanam .
atIva vAtastimiraM bubhukSA cAsti nityazaH . bhayAni ca mahAntyatra ato du : khataraM vanam .
sarIsRpAzca bahavo bahurUpAzca bhAmini . caranti pathi te dAttato duHkhataraM vanam .
nadInilayanAH sarpA nadIkuTilagAminaH . tiSThantyAvRtya panthAnamato duHkhataraM vanam .
pataGgA vRzcikAH kITA daMzAzca mazakaiH saha . bAdhante nityamabale sarvaM duHkhamato vanam .
dumAH kaNTakinazcaiva kuzAH kAzAzca bhAmini . vane vyAkulazAkhAgrAstena duHkhamato vanam .
kAyaklezAzca bahavo bhayAni vividhAni ca . araNyavAse vasato duHkhameva sadA vanam . krodhalobhau vimoktavyau kartavyA tapase matiH . na bhetavyaM ca bhetavye duHkhaM nityamato vanam .
tadalaM te vanaM gatvA kSemaM nahi vanaM tava . vimRzaniva pazyAmi bahudoSakaraM vanam .
vanaM tu netuM na kRtA matiryadA babhUva rAmeNa tadA mahAtmanA . na tasya sItA vacanaM cakAra taM tato ' bravId rAmamidaM suduHkhitA .
sumAlinaM hataM dRSTvA vasunA bhasmasAtkRtam . svasainyaM vidrutaM cApi lakSayitvAditaM suraiH . tataH sa balavAnkruddho rAvaNasya sutastadA . nivartya rAkSasAnsanmeighanAdo vyavasthitaH .
sa rathena mahArheNa kAmagena mahArathaH . abhidudrAva senAM tAM vanAnyagniriva jvalan .
tataH pravizatastasya vividhAyudhadhAriNaH . vidudruvurdizaH sarvA darzanAdeva devatAH .
na babhUva tadA kazcidyuyutsorasya saMmukhe . sarvAnAviddhya vitrastAMstataH zakro ' bravItsurAn . .5
na bhetavyaM na gantavyaM nivartadhvaM raNe surAH . eSa gacchati putro me yuddhArthamaparAjitaH .
tataH zakrasuto devo jayanta iti vizrutaH . rathenAdbhutakalpena saGgrAme so ' bhyavartata .7 . .
tataste tridazAH sarve parivArya zacIsutam . rAvaNasya sutaM yuddhe samAsAdya prajanire . . . . .
teSAM yuddhaM samabhavatsadRzaM devarakSasAm . mahendrasya ca putrasya rAkSasendrasutasya ca .
tato mAtaliputrasya gomukhasya sa rAvaNiH . sAratheH pAtayAmAsa zarAnkanakabhUSaNAn .
zacIsutazcApi tathA jayantastasya sArathim . taM cApi rAvaNiH kruddhaH samantAtpratyavidhyatA . sa hi krodhasamAviSTo balI visphAritekSaNaH . rAvaNiH zakratanayaM zaravarSairavAkirat .
tato nAnApraharaNAJchitadhArAnsahasrazaH . pAtayAmAsa saMkruddhaH surasainyeSu rAvaNiH . zataghnImusalaprAsagadAkhaGgaparazvadhAn . mahAnti girizRGgANi pAtayAmAsa rAvaNiH .
tataH pravyathitA lokAH saMjajJe ca tamastataH . tasya rAvaNaputrasya zatrusainyAni nighnataH .
tatastadaivatabalaM samantAttaM zacIsutam . bahuprakAramasvasthamabhavaccharapIDitam .
nAbhyajAnanta cAnyonyaM rakSo vA devatAthavA . tatra tatra viparyastaM samantAtparidhAvata .
devA devAnijaghnuste rAkSasAnrAkSasAstathA . saMmUDhAstamasA channA vyadravanapare tathA .
etasminnantare vIraH pulomA nAma vIryavAn . daityendrastena saMgRhya zacIputro ' pavAhitaH .
saMgRhya taM tu dauhitraM praviSTaH sAgaraM tadA . AryakaH sa hi tasyAsItpulomA yena sA zacI . .20
jJAtvA praNAzaM tu tadA jayantasyAtha devatAH . aprahRSTAstataH sarvA vyathitAH saMpradudruvuH .
rAvaNistvatha saMkruddho balaiH parivRtaH svakaiH . abhyadhAvata devAMstAnmumoca ca mahAsvanam .
dRSTvA praNAzaM putrasya daivateSu ca vidvatan . mAtaliM cAha devezo rathaH samupanIyatAm .
sa tu divyA mahAbhImaH sajja eva mahArathaH . upasthito mAtalinA bAhyamAno mahAjavaH .
tato meghA rathe tasmiMstaDittvanto mahAbalAH . agrato vAyucapalA neduH paramaniHsvanAH .
nAnAvAdyAni vAdyanta gandharvAzca samAhitAH . nanRtuzcApsaraHsaGghA niryAte tridazezvare .
rudrairvasubhirAdityairazvibhyAM samarudgaNaiH . vRto nAnApraharaNairniryayau tridazAdhipaH .
nirgacchatastu zakrasya paruSaH pavano vavau . bhAskaro niSprabhazcaiva maholkAzca prapedire .
etasminnantare zUro dazagrIvaH pratApavAn . Aruroha rathaM divyaM nirmitaM vizvakarmaNA .29 . . pannagaiH sumahAkAyairveSTitaM lomaharSaNaiH . yeSAM niHzvAsavAtena pradIptamiva saMyuge .
daityainizAcaraizcaiva sa rathaH parivAritaH . samarAbhimukho divyo mahendraM so ' bhyavartata .
putraM taM vArayitvA tu svayameva vyavasthitaH . so ' pi yuddhAdviniSkramya rAvaNiH samupAvizat .
tato yuddhaM pravRttaM tu surANAM rAkSasaiH saha . zastrANi varSatAM teSAM meghanAmiva saMyuge .
kumbhakarNastu duSTAtmA nAnApraharaNodyataH . nAjJAyata tadA rAjanyuddhaM kenAbhyapadyata .
dantaiH pAdairbhujairhastaiH zaktitomaramudgaraiH . yena tenaiva saMkruddhastADayAmAsa devatAH .
sa tu rudairmahAghoraiH saMgamyAtha nizAcaraH . prayuddhastaizca saMgrAme kSataH zastrairnirantaram .
tatastadrAkSasaM sainyaM prayuddhaM samarudgaNaiH . raNe vidrAvitaM sarvaM nAnApraharaNaistadA .
kecidvinihatAH kRttAzceSTanti sma mahItale . vAhaneSvavasaktAzca sthitA evapAre raNe . rathAnAgAnkharASTrAnpannagAMsturagAMstathA . zizumArAnvarAhAMzca pizAcavadanAnapi . tAnsamAliGgaya bAhubhyAM viSTabdhAH kecidutthitAH . devaistu zastrasaMbhinnA manire ca nizAcarAH . citrakarma ivAbhAti sarveSAM raNasaMplavaH . nihatAnAM prasuptAnAM rAkSasAnAM mahIbale .
zoNitodakaniSpandA kAkagRdhrasamAkulA . pravRttA saMyugamukhe zastragrAhavatI nadI .
etasminnantare kruddho dazagrIvaH pratApavAn . nirIkSya tu balaM sarvaM daivatairvinipAtitam . sa taM prativigAhyAzu pravRddhaM sainyasAgaram . tridazAnsamare nighnazakramevAbhyavartata .
tataH zakro mahaccApaM visphArya sumahAsvanam . yasya visphAranirghoSaiH stananti sma dizo daza . .45
tadvikRSya mahaccApamindro rAvaNamUrdhani . pAtayAmAsa sa zarAnpAvakAdityavarcasaH .
tathaiva ca mahAbAhurdazagrIvo nizAcaraH . zakraM kArmukavibhraSTaiH zaravarSairavAkirat .
prayudhyatoratha tayorbANavaSaiH samantataH . nAjJAyata tadA kiMcitsarvaM hi tamasA vRtam .
atadarha mahArAjaM zayAnamatathocitam . yayAtimiva puNyAnte devalokAt paricyutam . anartharUpAsiddhArthA hyabhItA bhayadarzinI . punarAkArayAmAsa tameva varamaGganA .
tvaM katthase mahArAja satyavAdI dRDhavrataH . mama cedaM varaM kasmAd vidhArayitumicchasi .
evamuktastu kaikeyyA rAjA dazarathastadA . pratyuvAca tataH kruddho muhUrtaM vihvalaniva .
mRte mayi gate rAme vanaM manujapuGgave . hantAnArye mamAmitre sakAmA sukhinI bhava .
svarge ' pi khalu rAmasya kuzalaM daivatairaham . pratyAdezAdabhihitaM dhArayiSye kathaM bata .
kaikeyyAH priyakAmena rAmaH pravrAjito vanam . yadi satyaM bravImyetat tadasatyaM bhaviSyati .
aputreNa mayA putraH zrameNa mahatA mahAn . rAmo labdho mahAtejAH sa kathaM tyajyate mayA .
zUrazca kRtavidyazca jitakrodhaH kSamAparaH . kathaM kamalapatrAkSo mayA rAmo vivAsyate . . . .
kathamindIvarazyAmaM dIrghabAhuM mahAbalam . abhirAmamahaM rAmaM sthApayiSyAmi daNDakAn .
sukhAnAmucitasyaiva duHkhairanucitasya ca . duHkhaM nAmAnupazyeyaM kathaM rAmasya dhImataH .
yadi duHkhamakRtvA tu mama saMkramaNaM bhavet . aduHkhArhasya rAmasya tataH sukhamavApnuyAm .
nRzaMse pApasaMkalpe rAmaM satyaparAkramam . kiM vipriyeNa kaikeyi priyaM yojayase mama .
akIrtiratulA loke dhruvaM paribhaviSyati . tathA vilapatastasya paribhramitacetasaH . astamabhyAgamat sUryo rajanI cAbhyavartata .
sA triyAmA tadArtasya candramaNDalamaNDitA . rAjJo vilapamAnasya na vyabhApata zarvarI .
sadaivoSNaM viniHzvasya vRddho dazaratho nRpaH . vilalApAvid duHkhaM gaganAsaktalocanaH .
tato rAjA na prabhAtaM tvayecchAmi nize nakSatrabhUSite . kriyatAM me dayA bhadre mayAyaM racito ' JjaliH .
athavA gamyatAM zIghraM nAhamicchAmi nighRNAm . nRzaMsAM kekayoM draSTuM yatkRte vyasanaM mama .
evamuktvA kaikeyIM saMyatAJjaliH . prasAdayAmAsa punaH kaikeyI rAjadharmavit .
sAdhuvRttasya dInasya tvadgatasya gatAyuSaH . prasAdaH kriyatAM bhadre devi rAjJo vizeSataH .
zUnye na khalu suzroNi mayedaM samudAhRtam . kuru sAdhuprasAdaM me bAle sahRdayA hyasi .
prasIda devI rAmo me tvaddattaM rAjyamavyayam . labhatAmasitApAne yazaH paramavApsyasi .
mama rAmasya lokasya guruNAM bharatasya ca . priyametad guruzroNi kuru cArumukhekSaNe .
vizuddhabhAvasya hi duSTabhAvA dInasya tAmrAzrukalasya rAjJaH . zrutvA vicitraM karuNaM vilApaM bharturnuzaMsA na cakAra vAkyam .
tataH sa rAjA punareva mUrcchitaH priyAmatuSTAM pratikUlabhASiNIm . samIkSya putrasya vivAsanaM prati kSitau visaMjJo nipapAta duHkhitaH .
itIva rAjJo vyathitasya sA nizA jagAma ghoraM zvasato manasvinaH . vibodhyamAnaH pratibodhanaM tadA nivArayAmAsa sa rAjasattamaH .
tathA tu karuNaM tasya dvijasya paridevanam . zuzrAva rAghavaH sarvaM duHkhazokasamanvitam . sa duHkhena ca saMtapto mantriNastAnupAhvayat . vasiSThaM vAmadevaM ca bhrAtR/zca saha naigamAn .
tato dvijA vasiSThena sArdhamaSTau pravezitAH . rAjAnaM devasaMkAzaM vardhasveti tato ' bruvan .
mArkaNDeyo ' tha maudgalyo vAmadevazca kAzyapaH . kAtyAyano ' tha jAbAligautamo nAradastathA . ete dvijarSabhAH sarve AsaneSUpavezitAH . maharSInsamanuprAptAnabhivAdya kRtAJjaliH . mantriNo naigamAzcaiva yathArhamanukUlitAH . teSAM samupaviSTAnAM sarveSAM dIptatejasAm . rAghavaH sarvamAcaSTe dvijo ' yamuparodhati .
tasya tadvacanaM zrutvA rAjJo dInasya nAradaH . pratyuvAca zubhaM vAkyamRSINAM saMnidhau svayam .
zRNu rAjanyathAkAle prApto bAlasya saMkSayaH . zrutvA kartavyatAM rAjankuruSvaraghunandana .
purA kRtayuge rAjanbrAhmaNA vai tapasvinaH . . . . abrAhmaNastadA rAjanna tapasvI kathaMcana .
tasminyuge prajvalite brahmabhUte tvanAvRte . amRtyavastadA sarve jajJire dIrghadarzinaH .
tatastretAyugaM nAma mAnavAnAM vapuSmatAm . kSatriyA yatra jAyante pUrveNa tapasAnvitAH . vIryeNa tapasA caiva te ' dhikAH pUrvajanmani . mAnavA ye mahAtmAnastatra tretAyuge yuge .
brahma kSatraM ca tatsarvaM yatpUrvamavaraM ca yat . yugayorubhayorAsItsamavIryasamanvitam .
apazyantastu te sarve vizeSamadhikaM tataH . sthApanaM cakrire tatra cAturvarNyasya saMmatam .
tasminyuge prajvalite dharmabhUte hyanAvRte . adharmaH pAdamekaM tu pAtayatpRthivItale . adharmeNa hi saMyuktastejo mandaM bhaviSyati . .16
AmiSaM yacca pUrveSAM rAjasaM ca malaM bhRzam . anRtaM nAma tadbhUtaM kSiptena pRthivItale . anRtaM pAtayitvA tu pAdamekamadharmataH . tataH prAduSkRtaM pUrvamAyuSaH pariniSThitam .
pAtite tvanRte tasminadharmeNa mahItale . zubhAnyevAcaraillokaH satyadharmaparAyaNaH .
tretAyuge ca vartante brAhmaNAH kSatriyAzca ye . tapo ' tapyanta te sarve zuzrUSAmapare janAH .
svadharmaH paramasteSAM vaizyazUdraM tadAgamat . pUjAM ca sarvavarNAnAM zUdrAzcanurvizeSataH .
etasminnantare teSAmadharme cAnRte ca ha . tataH pUrve punarvAsamagamannRpasattama .
tataH pAdamadharmasya dvitIyamavatArayat . tato dvAparasaMkhyA sA yugasya samajAyata .
tasmindvAparasaMkhye tu vartamAne yugakSaye . adharmazcAnRtaM caiva vavRdhe puruSarSabha .
asmindvAparasaMkhyAne tapo vaizyAnsamAvizat . tribhyo yugebhyastrInvarNAnkramAdvai tapa Avizat .
tribhyo yugebhyastrInvarNAndharmazca pariniSThitaH . na zUdro labhate dharma yugatastu nararSabha .
hInavarNo nRpazreSTha tapyate sumahattapaH . bhaviSyacchUdrayonyAM hi tapazcaryA kalau yuge .
adharmaH paramo rAjandvApare zUdrajanmanaH . sa vai viSayaparyante tava rAjanmahAtapAH . adya tapyati durbuddhistena bAlavadho hyayam . yo hyadharmamakArya vA viSaye pArthivasya tu .
karoti cAzrImUlaM tatpure vA durmatirnaraH . kSipraM ca narakaM yAti sa ca rAjA na saMzayaH .
adhItasya ca taptasya karmaNaH sukRtasya ca . SaSThaM bhajati bhAgaM tu prajA dharmeNa pAlayan .
SaDbhAgasya ca bhoktAsau rakSate na prajAH katham . sa tvaM puruSazArdUla mArgasva viSayaM svakam . duSkRtaM yatra pazyethAstatra yatnaM samAcara .
evaM ceddharmavRddhizca nRNAM cAyurvivardhanam . bhaviSyati narazreSTha bAlasyAsya ca jIvitam .
tatastamakSobhyabalaM laGkAdhipataye carAH . suvele rAghavaM zaile niviSTaM pratyavedayan .
cArANAM rAvaNaH zrutvA prAptaM rAmaM mahAbalam . jAtodvego ' bhavatkicicchArdUlaM vAkyamabravIt .
ayathAvacca te varNo dInazcAsi nizAcara . nAsi kaccidamitrANAM kruddhAnAM vazamAgataH .
iti te nAnuziSTastu vAcaM mandamudIrayan . tadA rAkSasazArdUlaM zArdUlo bhayaviklavaH .
na te cArayituM zakyA rAjanvAnarapuMgavAH . vikrAntA balavantazca rAghaveNa ca rakSitAH .
nApi saMbhASituM zakyAH saMprazno ' tra na labhyate . sarvato rakSyate panthA vAnaraiH parvatopamaiH .
praviSTamAtre jJAto ' haM bale tasminvicArite . balAdRhIto rakSobhirbahudhAsmi vicAritaH .
jAnubhirmuSTibhirdantaistalaizcAbhihato bhRzam . pariNIto ' smi haribhirbalamadhye amarSaNaiH .
pariNIya ca sarvatra nIto ' haM rAmasaMsadi . rudhirasrAvidInAGgo vihvalazcalitendriyaH .
haribhirvadhyamAnazca yAcamAnaH kRtAJjaliH . rAghaveNa paritrAto mAmeti ca yadRcchayA .
eSa zailazilAbhistu pUrayitvA mahArNavam . dvAramAzritya laGkAyA rAmastiSThati sAyudhaH . .11
garuDavyUhamAsthAya sarvato haribhirvRtaH . mAM visRjya mahAtejA laGkAmevAtivartate .
purA prAkAramAyAti kSipramekataraM kuru . sItAM vApi prayacchAzu yuddhaM vApi pradIyatAm .
manasA tattadA prekSya tacchutvA rAkSasAdhipaH . zArdUlaM sumahadvAkyamathovAca sa rAvaNaH .
yadi mAM pratiyuddhyante devagandharvadAnavAH . naiva sItA pradAsyAmi sarvalokabhayAdapi .
evamuktvA mahAtejA rAvaNaH punarabravIt . caritA bhavatA senA ke ' tra zUrAH plavaMgamAH .
kiMprabhAH kIdRzAH saumya vAnarA ye durAsadAH . kasya putrAzca pautrAzca tattvamAkhyAhi suvrata .
tathAtra pratipatsyApi jJAtvA teSAM balAbalam . avazyaM khalu saMkhyAnaM kartavyaM yuddhamicchatA . .18
athaivamuktaH zArdUlo rAvaNenottamazcaraH . idaM vacanamArebhe vaktuM rAvaNasaMnidhau .
atharbharajasaH putro yudhi rAjansudurjayaH . gadgadasyAtha putro ' tra jAmbavAniti vizrutaH .
gadgadasyAtha putro ' nyo guruputraH zatakratoH . kadanaM yasya putreNa kRtamekena rakSasAm .
suSeNazcAtra dharmAtmA putro dharmasya vIryavAn . saumyaH somAtmajazcAtra rAjandadhimukhaH kapiH .
sumukho durmukhazcAtra vegadarzI ca vAnaraH . mRtyurvAnararUpeNa nUnaM sRSTaH svayaMbhuvA .
putro hutavahasyAtra nIlaH senApatiH svayam . anilasya tu putro ' tra hanUmAniti vizrutaH .
naptA zakrasya durdharSo balavAnaGgado yuvA . maindazca dvividazcobhau balinAvazvisaMbhavau .
putrA vaivasvatasyAtha paJca kAlAntakopamAH . gajo gavAkSo gavayaH zarabho gandhamAdanaH .
daza vAnarakoTyazca zUrANAM yuddhakAkSiNAm . zrImatAM devaputrANAM zeSa nAkhyAtumutsahe .
putro dazarathasyaiSa siMhasaMhanano yuvA . dUSaNo nihato yena svarazca trizirAstathA .
nAsti rAmasya sadRzo vikrame bhuvi kazcana . virAdho nihato yena kabandhazcAntakopamaH .
vaktuM na zakto rAmasya guNAnkazcinnaraH kSitau . janasthAnagatA yena tAvanto rAkSasA hatAH .
lakSmaNazcAtra dharmAtmA mAtaGgAnAmivarSabhaH . yasya bANapathaM prApya na jIvedapi vAsavaH .
zveto jyotirmukhazcAtra bhAskarasyAtmasaMbhavau . varuNasyAtha putro ' tha hemakUTaH plavaMgamaH .
vizvakarmasuto vIro nalaH plavagasattamaH . vikrAnto vegavAnatra vasuputraH sa durdharaH .
rAkSasAnAM variSThazca tava bhrAtA vibhISaNaH . pratigRhya purIM laGkAM rAghavasya hite rataH .
iti sarvaM samAkhyAtaM tathA vai vAnaraM balam . suvele ' dhiSThitaM zaile zeSakArye bhavAngatiH .
tasya tad vacanaM zrutvA kuzanAbhasya dhImataH . zirobhizcaraNo spRSTvA kanyAzatamabhASata .
vAyuH sarvAtmako rAjan pradharSayitumicchati . azubhaM mArgamAsthAya na dharmaM pratyavekSate .
pitRmatyaH sma bhadraM te svacchande na vayaM sthitAH . pitaraM no vRNISva tvaM yadi no dAsyate tava .
tena pApAnubandhena vacanaM na pratIcchatA . evaM bruvantyaH sarvAH sma vAyunAbhihatA bhRzam .
tAsAM tu vacanaM zrutvA rAjA paramadhArmikaH . pratyuvAca mahAtejAH kanyAzatamanuttamam .
kSAntaM kSamAvatAM putryaH kartavyaM sumahat kRtam . aikamatyamupAgamya kulaM cAvekSitaM mama .
alaMkAro hi nArINAM kSamA tu puruSasya vA . duSkaraM tacca vai kSAntaM tridazeSu vizeSataH . yAdRzI vaH kSamA putryaH sarvAsAmavizeSataH .
kSamA dAnaM kSamA satyaM kSamA yajJAzca putrikAH . kSamA yazaH kSamA dharmaH kSamAyAM viSThitaM jagat .
visRjya kanyAH kAkutstha rAjA tridazavikramaH . mantrajJo mantrayAmAsa pradAnaM saha mantribhiH . deze kAle ca kartavyaM sadRze pratipAdanam .
etasminneva kAle tu cUlI nAma mahAdyutiH . UrdhvaretAH zubhAcAro brAhmaM tapa upAgamat .
tapasyantamRSiM tatra gandharvI paryupAsate . somadA nAma bhadraM te UrmilAtanayA tadA .
sA ca taM praNatA bhUtvA zuzrUSaNaparAyaNA . uvAsa kAle dharmiSThA tasyAstuSTo ' bhavad guruH .
sa ca tAM kAlayogena provAca raghunandana . parituSTo ' smi bhadraM te kiM kami tava priyam .
parituSTaM muniM jJAtvA gandharvI madhurasvaram . uvAca paramaprItA vAkyajJA vAkyakovidam .
lakSmyA samudito brAhmayA brahmabhUto mahAtapAH . brAhmaNa tapasA yuktaM putramicchAmi dhArmikam .
apatizcAsmi bhadraM te bhAryA cAsmi na kasyacit . brAhmaNopagatAyAzca dAtumarhasi me sutam .
tasyAH prasanno brahmarSirdadau brAhmamanuttamam . brahmadatta iti khyAtaM mAnasaM cUlinaH sutam .
sa rAjA brahmadattastu purImadhyavasat tadA . kAmpilyAM parayA lakSmyA devarAjo yathA divam .
sa buddhiM kRtavAn rAjA kuzanAbhaH sudhArmikaH . brahmadattAya kAkutstha dAtuM kanyAzataM tadA .
tamAhUya mahAtejA brahmadattaM mahIpatiH . dadau kanyAzataM rAjA sugrIvenAntarAtmanA .
yathAkramaM tadA pANiM jagrAha raghunandana . brahmadatto mahIpAlastAsAM devapatiryathA .
spRSTamAtre tadA pANau vikubjA vigatajvarAH . yuktaM paramayA lakSmyA babhau kanyAzataM tadA .
sa dRSTvA vAyunA muktAH kuzanAbho mahIpatiH . babhUva paramaprIto harSaM lebhe punaH punaH .
kRtodvAhaM tu rAjAnaM brahmadattaM mahIpatim . sadAraM preSayAmAsa sopAdhyAyagaNaM tadA .
somadApi sutaM dRSTvA putrasya sadRzIM kriyAm . yathAnyAyaM ca gandhavIM snuSAstAH pratyanandata . spRSTvA ca tAH kanyAH kuzanAbhaM prazasya ca .
somadApi sutaM dRSTvA putrasya sadRzIM kriyAm . yathAnyAyaM ca gandhavIM snuSAstAH pratyanandata . spRSTvA ca tAH kanyAH kuzanAbhaM prazasya ca .
atha tAM rajanIM tatra kRtArthoM rAmalakSmaNau . uSaturmuditau vIrau prahRSTenAntarAtmanA .
prabhAtAyAM tu zarvaryAM kRtapaurvAhnikakriyau . vizvAmitramRSIMzcAnyAn sahitAvabhijagmatuH .
abhivAdya munizreSThaM jvalantamiva pAvakam . UcatuH paramodAraM vAkyaM madhurabhASiNau .
imau sma munizArdUla kiMkarau samupAgatau . AjJApaya munizreSTha zAsanaM karavAva kim .
evamukte tayorvAkye sarvaM eka maharSayaH . vizvAmitraM puraskRtya rAmaM vacanamabruvan .5 . .
maithilasya narazreSTha janakasya bhaviSyati . yajJaH paramadharmiSThastatra yAsyAmahe vayam .
tvaM caiva narazArdUla sahAsmAbhirgamiSyasi . adbhutaM ca dhanUratnaM tatra tvaM draSTumarhasi .
taddhi pUrvaM narazreSTha dattaM sadasi daivataiH . aprameyabalaM ghoraM makhe paramabhAsvaram .
nAsya devA na gandharvA nAsurA na ca rAkSasAH . kartumAropaNaM zaktA na kathaMcana mAnuSAH .
dhanuSastasya vIryaM hi jijJAsanto mahIkSitaH . na zekurAropayituM rAjaputrA mahAbalAH .
taddhanurnarazArdUla maithilasya mahAtmanaH . tatra drakSyasi kAkutstha yajJaM ca paramAdbhutam .
taddhi yajJaphalaM tena maithilenottamaM dhanuH . yAcitaM narazArdUla sunAbhaM sarvadaivataiH .
AyAgabhUtaM nRpatestasya vezmani rAghava . arcitaM vividhairgandhaidhUpaizcAgurugandhibhiH .
evamuktvA munivaraH prasthAnamakarot tadA . sarSisaGghaH sakAkutstha Amantrya vanadevatAH .
svasti vo ' stu gamiSyAmi siddhaH siddhAzramAdaham . uttare jAhnavItIre himavantaM ziloccayam .
ityuktvA munizArdUlaH kauzikaH sa tapodhanaH . uttarAM dizamuddizya prasthAtumupacakrame .
taM vrajantaM munivaramanvagAdanusAriNAm . zakaTIzatamAtraM tu prayANe brahmavAdinAm .
mRgapakSigaNAzcaiva siddhAzramanivAsinaH . anujagmurmahAtmAnaM vizvAmitraM tapodhanam .
nivartayAmAsa tataH sarSisaGghaH sa pakSiNaH . te gatvA dUramadhvAnaM lambamAne divAkare . vAsaM cakrurmunigaNAH zoNAkUle samAhitAH . te ' staM gate dinakare snAtvA hutahutAzanAH . vizvAmitraM puraskRtya niSeduramitaujasaH . rAmo ' pi sahasaumitrirmunIstAnabhipUjya ca . jagrato niSasAdAtha vizvAmitrasya dhImataH .
atha rAmo mahAtejA vizvAmitraM tapodhanam . papraccha munizArdUlaM kautUhalasamanvitam . bhagavan ko nvayaM dezaH samRddhavanazobhitaH . zrotumicchAmi bhadraM te vaktumarhasi tattvataH .
nodito rAmavAkyena kathayAmAsa suvrataH . tasya dezasya nikhilamRSimadhye mahAtapAH .
tadapriyamamitraghno vacanaM maraNopamam . zrutvA na vivyathe rAmaH kaikeyI cedamabravIt . . .
evamastu gamiSyAmi vanaM vastumahaM tvitaH . jaTAcIradharo rAjJaH pratijJAmanupAlayan .
idaM tu jJAtumicchAmi kimarthaM mAM mahIpatiH . nAbhinandati durdharSo yathApUrvabhariMdamaH .
manyurna ca tvayA kAryo devi brUmi tavAgrataH . yAsyAmi bhava suprItA vanaM cIrajaTAdharaH .
hitena guruNA pitrA kRtajJena nRpeNa ca . niyujyamAno visrabdhaH kiM na kuryAAhaM priyam .
alIkaM mAnasaM tvekaM hRdayaM dahate mama . svayaM yannAha mAM rAjA bharatasyAbhiSecanam .
ahaM hi sItAM rAjyaM ca prANAniSTAn dhanAni ca . hRSTo bhrAtre svayaM dadyAM bharatAya pracoditaH . kiM punarmanujendreNa svayaM pitrA pracoditaH . tava ca priyakAmArthaM pratijJAmanupAlayan .
tathAzvAsaya hrImantaM kiMtvidaM yanmahIpatiH . vasudhAsaktanayano mandamazrUNi muJcati .
gacchantu caivAnayituM dUtAH zIghrajavairhayaiH . bharataM mAtulakulAdadyaiva nRpazAsanAt .
daNDakAraNyameSo ' haM gacchAmyeva hi satvaraH . avicArya piturvAkyaM samA vastuM caturdaza .
sA hRSTA tasya tad vAkyaM zrutvA rAmasya kaikayI . prasthAnaM zraddadhAnA sA tvarayAmAsa rAghavam .
yAsyanti dUtAH zIghrajavairhayaiH . bharataM mAtulakulAdihAvartayutaM narAH .
evaM bhavatu tava tvahaM kSamaM manye notsukasya vilambanam . rAma tasmAditaH zIghraM vanaM tvaM gantumarhasi .
vrIDAnvitaH svayaM yacca nRpastvAM nAbhibhASate . naitat kiMcinnarazreSTha manyureSo ' panIyatAm .
yAvattvaM na vanaM yAtaH purAdasmAdatitvaram . pitA tAvannate rAma snAsyate bhokSyate ' pi vA .
dhikkaSTamiti niHzvasya rAjA zokapariplutaH . mUrcchito nyapatat tasmin paryaGke hemabhUSite .
rAmo ' pyutthAppa rAjAnaM kaikeyyAbhipracoditaH . kazayeva hato vAjI vanaM gantuM kRtatvaraH .
tadapriyamanAyA vacanaM dAruNodayam . zrutvA gatavyatho rAmaH kaikeyIM vAkyamabravIt .
nAhamarthaparo devi lokamAvastumutsahe . viddhi mAmRSibhistulyaM vimalaM dharmamAsthitam .
yat tatra bhavataH kiMcicchakyaM kartuM priyaM mayA . prANAnapi parityajya sarvathA kRtameva tat .
na hyato dharmacaraNaM kiMcidasti mahattaram . yathA pitari zuzrUSA tasya vA vacanakriyA .
anukto ' pyatrabhavatA bhavatyA vacanAdaham . vane vatsyAmi vijane varSANIha caturdaza .
na nyUnaM mayi kaikeyi kiMcidAzaMsase guNAn . yad rAjAnamavocastvaM mamezvaratarA satI .
yAvanmAtaramApRcche sItAM jAnunayAmyaham . tato ' dyaiva gamiSyAmi daNDakAnAM mahad vanam .
bharataH pAlayed rAjyaM zuzrUSecca pituryathA . tathA bhavatyA kartavyaM sa hi dharmaH sanAtanaH .
rAmasya tu vacaH zrutvA bhRzaM duHkhagataH pitA . zokAdazaknuvan vaktuM praruroda mahAsvanam .
vanditvA caraNau rAjJo visaMjJasya pitustadA . kaikeyyAzcApyanA yA niSpapAta mahAdyutiH .
sa rAmaH pitaraM kRtvA kaikeyIM ca pradakSiNam . niSkramyAntaHpurAt tasmAt svaM dadarza suhajjanam .
taM bASpaparipUrNAkSaH pRSThato ' nujagAma ha . lakSmaNaH paramakruddhaH sumitrAnandavardhanaH .
AbhiSecanikaM bhANDaM kRtvA rAmaH pradakSiNam . zanairjagAma sApekSo dRSTiM tatrAvicAlayan .
na cAsya mahatIM lakSmI rAjyanAzo ' pakarSati . lokakAntasya kAntatvAcchItarazmeriva kSayaH .
na vanaM gantukAmasya tyajatazca vasuMdharAm . sarvalokAtigasyeva lakSyate cittavikriyA .
pratiSidhya zubhaM chatraM vyajane ca svalaMkRte . visarjayitvA svajanaM rathaM paurAMstathA janAn . dhArayan manasA du : khamindriyANi nigRhya ca . pravivezAtmavAn vezma mAturapriyazaMsivAn .
sarvo ' pyabhijanaH zrImAJzrImataH satyavAdinaH . nAlakSayata rAmasya kaMcidAkAramAnane .
ucitaM ca mahAbAhurna jahau harSamAtmavAn . zAradaH samudIrNAMzuzcandrasteja ivAtmajam .
vAcA madhurayA rAmaH sarvaM sammAnayaJjanam . mAtuH samIpaM dharmAtmA praviveza mahAyazAH .
taM guNaiH samatAM prApto bhrAtA vipulavikramaH . saumitriranuvavrAja dhArayan duHkhamAtmajam .
pravizya vezmAtibhRzaM mudA yutaM samIkSya tAM cArthavipattimAgatAm . na caiva rAmo ' tra jagAma vikriyAM suhRjjanasyAtmavipattizaGkayA .
kharaM tu virathaM rAmo gadApANimavasthitam . mRdupUrvaM mahAtejAH paruSaM vAkyamabravIt .
gajAzvarathasambAdhe bale mahati tiSThatA . kRtaM te dAruNaM karma sarvalokajugupsitam . udvejanIyo bhUtAnAM nRzaMsaH pApakarmakRt . trayANAmapi lokAnAmIzvaro ' pi sa tiSThati . karma lokaviruddhaM tu kurvANaM kSaNadAcara . tIkSNaM sarvajano hanti saSa duSTamivAgatam .
lobhAt pApAni kurvANaH kAmAd vA yo na budhyate . hRSTaH pazyati tasyAntaM brAhmaNI karakAdiva .
vasato daNDakAraNye tApasAn dharmacAriNaH . kiM nu hatvA mahAbhAgAn phalaM prApsyasi rAkSasa .
na ciraM pApakarmANaH krUrA lokajugupsitAH . aizvaryaM prApya tiSThanti zIrNamUlA iva drumAH .7 . .
avazyaM labhate kartA phalaM pApasya karmaNaH . ghoraM paryAgate kAle drumaH puSpamivArtavam .
na cirAt prApyate loke pApAnAM karmaNAM phalam . saviSANAmivAnnAnAM bhuktAnAM kSaNadAcara .
pApamAcaratAM ghoraM lokasyApriyamicchatAm . ahamAsAdito rAjJA prANAn hantuM nizAcara .
adya bhitvA mayA muktAH zarAH kAJcanabhUSaNAH . vidAryAtipatiSyanti valmIkamiva pannagAH .
ye tvayA daNDakAraNye bhakSitA dharmacAriNaH . tAnadya nihataH saMkhye sasainyo ' nugamiSyasi .
adya tvAM nihataM bANaiH pazyantu paramarSayaH . nirayasthaM vimAnasthA ye tvayA nihatAH purA .
praharasva yathAkAmaM kuru yatnaM kulAdhama . adya te pAtayiSyAmi zirastAlaphalaM yathA .
evamuktastu rAmeNa kruddhaH saMraktalocanaH . pratyuvAca tato rAmaM prahasan krodhamUcchitaH .
prAkRtAn rAkSasAn hatvA yuddhe dazarathAtmaja . AtmanA kathamAtmAnamaprazasyaM prazaMsasi .
vikrAntA balavanto vA ye bhavanti nararSabhAH . kathayanti na te kiMcit tejasA cAtigarvitAH .
prAkRtAstvakRtAtmAno loke kSatriyapAMsanAH . nirarthakaM vikatthante yathA rAma vikatthase .
kulaM vapadizan vIraH samare ko ' bhidhAsyati . mRtyukAle tu samprApte svayamaprastave stavam .
sarvathA tu laghutvaM te katthanena vidarzitam . suvarNapratirUpeNa tapteneva kuzAgninA .
na tu mAmiha tiSThantaM pazyasi tvaM gadAdharam . dharAdharamivAkampyaM parvataM dhAtubhizcitam .
paryApto ' haM gadApANirhantuM prANAn raNe tava . trayANAmapi lokAnAM pAzahasta ivAntakaH .
kAmaM bahvapi vaktavyaM tvayi vakSyAmi na tvaham . astaM prApnoti savitA yuddhavighnastato bhavet .
caturdaza sahasrANi rAkSasAnAM hatAni te . tvadvinAzAt karomyadya teSAmathupramArjanam .
ityuktvA paramakruddhaH sa gadAM paramAGgadAm . kharazcikSepa rAmAya pradIptAmazani yathA .
kharabAhupramuktA sA pradIptA mahatI gadA . bhasmavRkSAMzca gulmAMzca kRtvAgAt tatsamIpataH .
tAmApatantI mahatI mRtyupAzopamAM gadAm . antarikSagatI rAmazciccheda bahudhA zaraiH .
sA vizIrNA zarairbhinnA papAta dharaNItale . gadA mantrauSadhibalaiAlIva vinipAtitA .
tathA tu taM samAdizya bhrAtaraM raghunandanaH . babandhAsiM mahAtejA jAmbUnadamayatsarum .
tatastrivinataM cApamAdAyAtmavibhUSaNam . Abadhya ca kapAlau dvau jagAmodagravikramaH .
taM vanyarAjo rAjendramApatantaM nirIkSya vai . babhUvAntarhitastrAsAt punaH saMdarzane ' bhavat .
baddhAsirdhanurAdAya pradudrAva yato mRgaH . taM sma pazyati rUpeNa dyotayantamivAgrataH . avekSyAvekSya dhAvantaM dhanuSpANirmahAvane . ativRttamivotpAtAllobhayAnaM kadAcana . zaGkitaM tu samudmAstamutpatantamivAmbaram . dRzyamAnamadRzyaM ca vanoddezeSu keSucit . chinnAbhairiva saMvItaM zAradaM candramaNDalam . muhUrtAdeva dadRze muhurdUrAt prakAzate .
darzanAdarzanenaiva so ' pAkarSata rAghavam . sa dUramAzramasyAsya mArIco mRgatAM gataH .
AsIt kruddhastu kAkutstho vivazastena mohitaH . athAvatasthe suzrAntazchAyAmAzritya zAbale .
sa tamunmAdayAmAsa mRgarUpo nizAcaraH . mRgaiH parivRto ' thAnyairadUrAt pratyadRzyata .
grahItukAmaM dRSTvA taM punarevAbhyadhAvata . tatkSaNAdeva saMtrAsAt punarantarhito ' bhavat .
punareva tato dUrAd vRkSakhaNDAd viniHsRtaH . dRSTvA rAmo mahAtejAstaM hantuM kRtanizcayaH . bhUyastu zaramuddhatya kupitastatra rAghavaH . sUryarazmipratIkAzaM jvalantamarimardanam . saMdhAya sudRDhe cApe vikRSya balavadabalI . tameva mRgamuddizya zvasantamiva pannagam . mumoca jvalitaM dIptamastraM brahmavinirmitam .
zarIraM mRgarUpasya vinirbhidya zarottamaH . mArIcasyaiva hRdayaM bibhedAzanisaMnibhaH .
tAlamItramathotplutya nyapatat sa bhRzAturaH . vyanadad bhairavaM nAdaM dharaNyAmalpajIvitaH .
mriyamANastu mArIco jahau tAM kRtrimA tanum . smRtvA tadvacanaM rakSo dadhyau kena tu lakSmaNam . iha prasthApayet sItA tAM zUnye rAvaNo haret .
sa prAptakAlamAjJAya cakAra ca tataH svanam . sadRzaM rAghavasyeva hA sIte lakSmaNeti ca . tena marmaNi nirviddhaM zareNAnupamena hi . mRgarUpaM tu tat tyaktvA rAkSasaM rUpamAsthitaH .
cakre sa sumahAkAyo mArIco jIvitaM tyajan . taM dRSTvA patitaM bhUmau rAkSasaM bhImadarzanam . rAmo rudhirasiktAGga ceSTamAnaM mahItale . jagAma manasA sItAM lakSmaNasya vacaH smaran .
mArIcasya tu mAyaiSA pUrvoktaM lakSmaNena tu . tat tathA hyabhavaccAdya mArIco ' yaM mayA hataH .
hA sIte lakSmaNetyevamAkruzya tu mahAsvanam . mamAra rAkSasaH so ' yaM zrutvA sItA kathaM bhavet .
lakSmaNazca mahAbAhuH kAmavasthAM gamiSyati . iti saMcintya dharmAtmA rAmo hRSTatanUrUhaH . tatra rAmaM bhayaM tIvramAviveza viSAdajam . rAkSasaM mRgarUpaM taM hatvA zrutvA ca tatsvanam .
nihatya pRSataM cAnyaM mAMsamAdAya rAghavaH . tvaramANo janasthAnaM sasArAbhisukhaM tadA .
tAM tu pArzve sthitAM prahvAM rAmaH saMmekSya maithilIm . hRdayAntargataM bhAvaM vyAhartumupacakrame .
eSAsi nirjitA bhadre zatru jitvA raNAjire . pauruSAt yadanuSTheyaM mayaitadupapAditam .
gato ' smyantamamarSasya dharSaNA saMpramArjitA . avamAnazca zatruzca yugapatrihatau mayA .
adya me pauruSaM dRSTamadya me saphalaH zramaH . adya tIrNapratijJo ' haM prabhavAmyadya cAtmanaH .
yA tvaM virahitA nItA calacittena rakSasA . daivasaMpAdito doSo mAnuSeNa mayA jitaH .
saMprAptamavamAnaM yastejasA na pramArjati . kastasya pauruSeNArtho mahatApyalpacetasaH .
laGghanaM ca samudrasya laGkAyAzcApi mardanam . saphalaM tasya ca zlAghyamadya karma hanUmataH .
yuddhe vikramatazcaiva hitaM mantrayatastayA . sugrIvasya sasainyasya saphalo ' dya parizramaH .
vibhISaNasya ca tathA saphalo ' dya parizramaH . viguNaM bhrAtaraM tyaktvA yo mAM svayamupasthitaH . . . .
ityevaM vadataH zrutvA sItA rAmasya tadvacaH . mRgIvotphullanayanA babhUvAzrupariplutA .
pazyatastAM tu rAmasya samIpe hRdayapriyAm . janavAdabhayAdrAjJo babhUva hRdayaM dvidhA .
sItAmutpalapatrAkSI nIlakuJcitamUrdhajAm . avadadvai varArohAM madhye vAnararakSasAm .
yatkartavyaM manuSyeNa dharSaNAM pratimArjatA . tatkRtaM rAvaNaM hatvA mayedaM mAnakAGkSiNA . nirjitA jIvalokasya tapasA bhAvitAtmanA . agastyena durAdharSA muninA dakSiNeva dik .
viditazcAstu bhadraM te yo ' yaM raNaparizramaH . sutIrNaH suhRdAM vIryAnna tvadarthaM mayA kRtaH .
rakSatA tu mayA vRttamapavAdaM ca sarvataH . prakhyAtasyAtmavaMzasya nyaGgaM ca parimArjatA .
prAptacAritrasaMdehA mama pratimukhe sthitA . dIpo netrAturasyeva pratikUlAsi me dRDhA .
tadgaccha tvAnujAne ' dya yatheSTaM janakAtmaje . etA daza dizo bhadre kAryamasti na me tvayA .
kaH pumAMstu kule jAtaH striyaM paragRhoSitAm . tejasvI punarAdadyAtsuhRllobhena cetasA .
rAvaNAGkaparikliSTAM dRSTAM duSTena cakSuSA . kathaM tvAM punarAdadyAM kulaM vyapadizanmahat .
yadartha nirjitA me tvaM so ' yamAsAdito mayA . nAsti me tvayyabhiSvaGgo yatheSTaM gamyatAmiti .
tadadya vyAhRtaM bhadre mayaitatkRtabuddhinA . lakSmaNe vAtha bharate kuru buddhiM yathAsukham . zatrughne vAtha sugrIve rAkSase vA vibhISaNe . nivezaya manaH sIte yathA vA sukhamAtmanA .
nahi tvAM rAvaNo dRSTvA divyarUpAM manoramAm . marSayatyaciraM sIte svagRhe paryavasthitAm .
tataH priyAhazravaNA tadapriyaM priyAdupazrutya cirasya mAninI . mumoca bASpaM rudatI tadA bhRzaM gajendrahastAbhihateva vallarI .
tadA vRtravadhaM sarvamakhilena sa lakSmaNaH . kathayitvA narazreSThaH kathAzeSa pracakrame . tato hate mahAvIrye vRtre devabhayaMkare . brahmahatyAvRtaH zakraH saMjJAM lebhe na vRtrahA .
so ' ntamAzritya lokAnAM naSTasaMjJo vicetanaH . kAlaM tatrAvasatkaMcidveSTamAna ivoragaH .
atha naSTe sahasrAkSe udvignamabhavajjagat . bhUmizca dhvastasaMkAzA niHsnehA zuSkakAnanA . niHsrotasaste sarve tu hRdAzca saritastathA . saMkSobhazcaiva sattvAnAmanAvRSTikRto ' bhavat .
kSIyamANe tu loke ' sminsaMbhrAntanasaH surAH . yaduktaM viSNunA pUrvaM taM yajJaM samupAnayan .
tataH sarve suragaNAH sopAdhyAyAH saharSibhiH . taM dezaM samupAjagmuryavendro bhayamohitaH . te tu dRSTvA sahasrAkSamAvRtaM brahmahatyayA . taM puraskRtya devezamazvamedhaM pracakrire .
tato ' zvamedhaH suhAnmahendrasya mahAtmanaH . vavRte brahmahatyAyAH pAvanArthaM narezvara . tato yajJe samApte tu brahmahatyA mahAtmanaH . abhigamyAbravIdvAkyaM kva me sthAnaM vidhAsyatha . te tAmUcustato devAstuSTAH prItisamanvitAH . caturdhA vibhajAtmAnamAtmanaiva durAsade .
devAnAM bhASitaM zrutvA brahmahatyA mahAtmanAm . saMdadhau sthAnamanyatra varayAmAsa durvasA . ekenAMzena vatsyAmi pUrNodAsu nadISu vai . caturo vArSikAnmAsAndarpaghnI kAmacAriNI .
bhUmyAmahaM sarvakAlamekenAMzena sarvadA . vasiSyAmi na saMdehaH satyenaitadbravImi vaH . . yo ' yamaMzastRtIyo me strISu yauvanazAliSu . trirAtraM darpapUrNAsu vasiSye darpaghAtinI . hantAro brAhmaNAnye tu mRSApUrvamadUSakAn . tAMzcaturthena bhAgena saMzrayiSye sarurSabhAH .
pratyUcustAM tato devA yathA vadasi durvase . tathA bhavatu tatsarvaM sAdhayasva yadIpsitam .
tataH prItyAnvitA devAH sahasrAkSaM vavandire . vijvaraH pUtapApmA ca vAsavaH samapadyata .
prazAntaM ca jagatsarvaM sahasrAkSe pratiSThite . yajJaM cAdbhutasaMkAzaM tadA zakro ' bhyapUjayat .
IdRzo hyazvamedhasya prasAdo raghunandana . yajasva sumahAbhAga hayamedhena pArthiva .
iti lakSmaNavAkyamuttamaM nRpatiratIva manoharaM mahAtmA . paritoSamavApa hRSTacetAH sa nizamyendrasamAnavikramaujAH . .
pratigRhya tato ' strANi prahRSTavadanaH zuciH . gacchanneva ca kAkutstho vizvAmitramathAbravIt .
gRhItAstro ' smi bhagavan durAdharSaH surairapi . astrANAM tvahamicchAmi saMhArAn munipuGgava .
evaM bruvati kAkutsthe vizvAmitro mahAtapAH . saMhArAn vyAjahArAtha dhRtimAn suvrataH zuciH .
satyavantaM satyakIrtiM dhRSTaM rabhasameva ca . pratihArataraM nAma parAGmukhamavAGmukham . lakSyAlakSyAvimau caiva dRDhanAbhasunAbhako . dazAkSazatavaktrau ca dazazIrSazatodarau . padmanAbhamahAnAbhau dundunAbhasvanAbhako . jyotiSa zakunaM caiva nairAsyavimalAvubhau . yaugaMdharavinidrau ca daityapramathanau tathA . zucibAhurmahAbAhuniSkalivirucastathA . sArcimAlI dhRtimAlI vRttimAn rucirastathA . pitryaH saumanasazcaiva vidhUtamakarAvubhau . paravIraM ratiM caiva dhanadhAnyau ca rAghava . kAmarUpaM kAmaruciM mohamAvaraNaM tathA . jRmbhakaM sarpanAthaM ca panthAnavaruNau tathA . kRzAzvatanayAn rAma bhAsvarAn kAmarUpiNaH . pratIccha mama bhadraM te pAtrabhUto ' si rAghava .
bADhamityeva kAkutsthaH prahaSTenAntarAtmanA . divyabhAsvaradehAzca mUrtimantaH sukhapradAH . kecidaGgArasadRzAH kecit dhUmopamAstathA . candrArkasadRzAH kecit prahvAJjalipuTAstathA . rAmaM prAJjalayo bhUtvAbruvan madhurabhASiNaH . ime sma narazArdUla zAdhi kiM karavAma te .
gamyatAmiti tAnAha yatheyaM raghunandanaH . mAnasAH kAryakAleSu sAhAyyaM me kariSyatha .
atha te rAmAmantrya kRtvA cApi pradakSiNam . evamastviti kAkutsthamuktvA jagmuryathAgatam . sa ca tAn rAghavo jJAtvA vizvAmitraM mahAmunim . gacchannevAtha madhuraM zlakSNaM vacanamabravIt . kimetanmeghasaMkAzaM parvatasyAvidUrataH . vRkSakhaNDamito bhAti paraM kautUhalaM hi me .
darzanIyaM mRgAkIrNaM manoharamatIva ca . nAnAprakAraiH zakunairvalgubhASairalaMkRtam .
niHsRtAH smo munizreSTha kAntArAd romaharSaNAt . anayA tvavagacchAmi dezasya sukhavattayA .
sarvaM me zaMsa bhagavan kasyAzramapadaM tvidam . samprAptA yatra te pApA brahmaghnA duSTacAriNaH . tava yajJasya vighnAya durAtmAno mahAmune . bhagavaMstasya ko deza : sA yatra tava yAjJikI . rakSitavyA kriyA brahman mayA vadhyAzca rAkSasAH . etat sarvaM munizreSTha zrotumicchAmyahaM prabho .
visRjya tu suhRdvarga buddhyA nizcitya rAghavaH . samIpe dvA : sthamAsInamidaM vacanamabravIt .
zIghramAnaya saumitri lakSmaNaM zubhalakSaNam . bharataM ca mahAbhAgaM zatrughnamaparAjitam .
rAmasya vacanaM zrutvA dvA : stho mUrdhni kRtAJjaliH . lakSmaNasya gRhaM gatvA pravivezAnivAritaH .
uvAca sumahAtmAnaM vardhayitvA kRtAJjaliH . draSTumicchati rAjA tvAM gamyatAM tatra mA ciram .
bADhamityeva saumitriH kRtvA rAghavazAsanam . prAdravadrathamAruhya rAghavasya nivezanam .
prayAntaM lakSmaNaM dRSTvA dvA : stho bharatamantikAt . uvAca bharataM tatra vardhayitvA kRtAJjaliH . vinayAvanato bhUtvA rAjA tvAM draSTumicchati .
bharatastu vacaH zrutvA dvAHsthAdrAmasamIritam . utpapAtAsanAttUrNaM padbhyAmeva mahAbalaH .
dRSTvA prayAntaM bharataM tvaramANaH kRtAJjaliH . zatrughnabhavanaM gatvA tato vAkyamuvAca ha .
ehyAgaccha raghuzreSTha rAjA tvAM draSTumicchati . gato hi lakSmaNaH pUrvaM bharatazca mahAyazAH .
zrutvA tu vacanaM tasya zatrughnaH paramAsanAt . zirasA vandya dharaNI prayayau yatra rAghavaH .
dvAHsthastvAgamya rAmAya sarvAneva kRtAJjaliH . nivedayAmAsa tathA bhrAtRnsvAnsamupasthitAn .
kumArAnAgatAJchrutvA cintAvyAkulitendriyaH . avAGmukho dInamanA dvAHsthaM vacanamabravIt . pravezaya kumArAMstvaM matsamIpaM tvarAnvitaH . eteSu jIvitaM mahyamete prANAH priyA mama .
AjJaptAstu narendreNa kumArAH zuklavAsasaH . prahvAH prAJjalayo bhUtvA vivizuste samAhitAH .
te tu dRSTvA mukhaM tasya sagrahaM zazinaM yathA . saMdhyAgatamivAdityaM prabhayA parivarjitam . vASpapUrNe ca nayane dRSTvA rAmasya dhImataH . hatazobhaM yathA padmaM mukhaM vIkSya ca tasya te .
tato ' bhivAdya tvaritAH pAdau rAmasya mUrdhabhiH . tasthuH samAhitAH sarve rAmastvazrUNyavartayat .
tAnpariSvajya bAhubhyAmutthApya ca mahAbalaH . AsaneSvAsatetyuktvA tato vAkyaM jagAda ha .
bhavanto mama sarvasvaM bhavanto jIvitaM mama . bhavadbhizca kRtaM rAjyaM pAlayAmi narezvarAH . bhavantaH kRtazAstrArthA buddhyA ca pariniSThitAH . saMbhUya ca madartho ' yamanveSTavyo narezvarAH .
tathA vadati kAkutsthe avadhAnaparAyaNAH . udvignamanasaH sarve kiM nu rAjAbhidhAsyati .
rAmastu sahasaumitriH sutIkSNenAbhipUjitaH . pariNAmya nizAM tatra prabhAte pratyabudhyata .
utthAya ca yathAkAlaM rAghavaH saha sItayA . upaspRzya suzItena toyenotpalagandhinA . atha te ' gni surAMzcaiva vaidehI rAmalakSmaNau . kAlyaM vidhivadabhyarcya tapasvizaraNe vane . udayantaM dinakaraM dRSTvA vigatakalmaSAH . sutIkSNamabhigamyedaM zlakSNaM vacanamabruvan .
sukhoSitAH sma bhagavaMstvayA pUjyena pUjitAH . ApRcchAmaH prayAsyAmo munayastvarayanti naH .
tvarAmahe vayaM draSTuM kRtsnamAzramamaNDalam . RSINAM puNyazIlAnAM daNDakAraNyavAsinAm .
abhyanujJAtumicchAmaH sahaibhirmunipuMgavaiH . dharmanityaistapodAntairvizikhairiva pAvakaiH .
aviSahyAtapo yAvat sUryo nAtivirAjate . amArgeNAgatAM lakSmI prApyevAnvayavarjitaH . tAvadicchAmahe gantumityuktvA caraNau muneH . vavande sahasaumitriH sItayA saha rAghavaH .
tau sospRzantau caraNAvutthApya munipuMgavaH . gADhamAzliSya sasnehamidaM vacanamabravIt .
ariSTaM gaccha panthAnaM rAma saumitriNA saha . sItayA cAnayA sArdhaM chAyayevAnuvRttayA .
pazyAzramapadaM ramyaM daNDakAraNyavAsinAm . eSAM tapasvinAM vIra tapasA bhAvitAtmanAm .
suprAjyaphalamUlAni puSpitAni vanAni ca . prazastamRgayUthAni zAntapakSigaNAni ca . phullapaGkajakhaNDAni prasannasalilAni ca . kAraNDavavikIrNAni taTAkAni sarAMsi ca . drakSyase dRSTiramyANi giriprasravaNAni ca . ramaNIyAnyaraNyAni mayUrAbhirutAni ca .
gamyatAM vatsa saumitre bhavAnapi ca gacchatu . AgantavyaM ca te dRSTvA punarevAzramaM prati .
evamuktastathetyuktvA kAkutsthaH sahalakSmaNaH . pradakSiNaM muniM kRtvA prasthAtumupacakrame .
tataH zubhatare tUNI dhanuSI cAyatekSaNAH . dadau sItA tayordhAtroH khaGgau ca vimalau tataH .
Abadhya ca zubhe tUNI cApe cAdAya sasvane . niSkrAntAvAzramAd gantumubhau tau rAmalakSmaNau .
zIghraM tau rUpasampannAvanujJAtau maharSiNA . prasthitau dhRtacApAsI sItayA saha rAghavau .
zRNu rAjanmahAsatva yadarthamahamAgataH . pitAmahena devena preSito ' smi mahAbala .
tavAhaM pUrvake bhAve putraH parapuraMjaya . mAyAsaMbhAvito vIra kAla : sarvasamAharaH .
pitAmahazca bhagavAnAha lokapatiH prabhuH . samayaste kRtaH saumya lokAnsaMparirakSitum .
sakSipya hi purA lokAnmAyayA svayameva hi . mahArNave zayAno ' psu mAM tvaM pUrvamajIjanaH .
bhogavantaM tato nAgamanantamudakezayam . mAyayA janayitvA tvaM dvau ca sattvau mahAbalau . madhuM ca kaiTabhaM caiva yayorasthicayairvatA . iyaM parvatasaMbAdhA medinI cAbhavattadA .
padma divye ' rkasaMkAze nAbhyAmutpAdya mAmapi . prAjApatyaM tvayA karma mayi sarva nivezitam .
so ' haM saMnyastabhAro hi tvAmupAsya jagatpatim . rakSAM vidhatsva bhUteSu mama tejaskaro bhavAn . . . .
tatastvamasi durdharSAttasmAdbhAvAtsanAtanAt . rakSAM vidhAsyanbhUtAnAM viSNutvamuphjagmivAn .
adityAM vIryavAnputro bhrAtRRNAM vIryavardhanaH . samutpanneSu kRtyeSu teSAM sAhyAya kalpase .
sa tvamujjAsyamAnAsu prajAsu jagatovara . rAvaNasya vadhAkAGkSI mAnuSeSu mano ' dadhAH .
dazavarSasahasrANi dazavarSazatAni ca . kRtvA vAsasya niyamaM svayamevAtmanA purA .
sa tvaM manomayaH putraH pUrNAyurmAnuSeSviha . kAlo naravarazreSTha samIpamupavartitum .
yadi bhUyo mahArAja prajA icchasyupAsitum . vasa vA vIra bhadraM te evamAha pitAmahaH . atha vA vijigISA te suralokAya rAghava . sanAthA viSNunA devA bhavantu vigatajvarAH .
zrutvA pitAmahenoktaM vAkyaM kAlasamIritam . rAghavaH prahasanvAkyaM sarvasaMhAramabravIt .
zrutvA me devadevasya vAkyaM paramamadbhutam . prItirhi mahatI jAtA tavAgamanasaMbhavA . trayANAmapi lokAnAM kAryArtha mama saMbhavaH . bhadraM te ' stu gamiSyAmi yata evAhamAgataH .
hRdgato hyasi saMprApto na me tatra vicAraNA . mayA hi sarvakRtyeSu devAnAM vazavartinAm . sthAtavyaM sarvasaMhAra yathA hyAha pitAmahaH .
tAMstu te saMpravakSyAmi prekSamANasya yUthapAna . rAghavArthe parAkrAntA ye na rakSanti jIvitam .
snigdhA yasya bahuvyAmA dIrghalAMgUlamAzritAH . tAmrAH pItAH zvetAH prakIrNA ghorakarmaNaH . pragRhItAH prakAzante sUryasyeva marIcayaH . pRthivyAM cAnukRSyante haro nAmaiSa vAnaraH . yaM pRSThato ' nugacchanti zatazo ' tha sahasrazaH . vRkSAnudyamya sahasA laGkArohaNatatparAH . yUthapA harirAjasya kiMkarAH samupasthitAH .
nIlAniva mahAmeghAMstiSThato yAMstu pazyasi . asitAJjanasaMkAzAnyuddhe satyaparAkramAn . asaMkhyeyAnanirdezyAnparaM pAramivodadheH . parvateSu ca ye kecidviSayeSu nadISu ca . ete tvAmabhivartante rAjanRkSAH sudAruNAH . eSAM madhye sthito rAjA bhImAkSo bhImadarzanaH . parjanya iva jImUtaiH samantAtparivAritaH . RkSavantaM girizreSThamadhyAste narmadAM piban .
sarvANAmadhipatidhUmro nAmaiSa yUthapaH . yavIyAnasya tu bhrAtA pazyainaM parvatopamam . bhrAtrA samAno rUpeNa viziSTazca parAkrame . sa eSa jAmbavAnAma mahAyUthapayUthapaH . prazAnto guruvartI ca saMprahAreSvamarSaNaH .
etena sAhyaM tu mahattkRtaM zakrasya dhImatA . devAsure jAmbavatA labdhAzca bahavo varAH .
Aruhya parvatAgrebhyo mahAbhravipulAH zilAH . muzcanti vipulAkArA na mRtyorudvijanti ca . rAkSasAnAM ca sadRzAH pizAcAnAM ca romazAH . etasya sainyA bahavo vicarantyamitaujasaH .
ya enamabhisaMrabdhaM plavamAnamavasthitam . prekSante vAnarAH sarve sthitaM yUthapayUthapam . eSa rAjansahasrAkSaM paryupAste harIzvaraH . balena balasaMyukto rambho nAmaiSa yUthapaH .
yaH sthitaM yojane zailaM gacchanpArzvena sevate . UrdhvaM tathaiva kAyena gataH prApnoti yojanam . yasmAttu paramaM rUpaM catuSpAtsu na vidyate . zrutaH saMnAdano nAma vAnarANAM pitAmahaH . yena yuddhaM tadA dattaM raNe zakrasya dhImatA . parAjayazca na prAptaH so ' yaM yUthapayUthapaH .
yasya vikramamANasya zakrasyeva parAkramaH . eSa gandharvakanyAyAmutpannaH kRSNavartmanA . tadA devAsure yuddhe sAhyAtha tridivaukasAm . yatra vaizravaNo rAjA jambUmupaniSevate . yo rAjA parvatendrANAM bahukiMnarasevinAm . vihArasukhado nityaM bhrAtuste rAkSasAdhipa . tatraiSa ramate zrImAnbalavAnvAnarottamaH . yuddheSvakatthano nityaM krathano nAma yUthapaH . vRtaH koTisahasreNa harINAM samavasthitaH . eSaivAzaMsate laGkA svenAnIkena marditum .
yo gaGgAmanuparyeti trAsayangajayUthapAn . hastinAM vAnarANAM ca pUrvavairamanusmaran . eSa yUthapatirnetA garjanigariguhAzayaH . gajAnrodhayate vanyAnArujaMzca mahIruhAn . harINAM vAhinImukhyo nadIM haimavatImanu . uzIrabIjamAzritya mandaraM parvatottamam . ramate vAnarazreSTho divi zakra iva svayam . enaM zatasahasrANAM sahasramabhivartate .28 . . vIryavikramadRptAnAM nardatAM bAhuzAlinAm . sa eSa netA caiteSAM vAnarANAM mahAtmanAm .29 . . sa eSa durdharo rAjanpramAthI nAma yUthapaH . vAtenevoddhataM meghaM yamenamanupazyasi . anIkamapi saMrabdhaM vAnarANAM tarasvinAm . udbhUtamaruNAbhAsaM pavanena samantataH . vivartamAnaM bahuzo ya tadbahulaM rajaH .
ete sitamukhA ghorA golAGgalA mahAbalAH . zataM zatasahasrANi dRSTvA vai setubandhanam . golAGgulaM mahArAja gavAkSaM nAma yUthapam . parivAryAbhinardante laGkAM marditumojasA .
bhramarAcaritA yatra sarvakAlaphaladrumAH . yaM sUryastulyavarNAbhamanuparyeti parvatam . yasya bhAsA sadA bhAnti tadvarNA mRgapakSiNaH . yasya prasthaM mahAtmAno na tyajanti maharSayaH . sarvakAmaphalA vRkSAH sarve phalasamanvitAH . madhUni ca mahArhANi yasminparvatasattame . tatraiSa ramate rAjanamye kAJcanaparvate . mukhyo vAnaramukhyAnAM kesarI nAma yUthapaH .
SaSTirgirisahasrANi ramyAH kAJcanaparvatAH . teSAM madhye girivarastvamivAnagha rakSasAm .
tatraike kapilAH zvetAstAmrAsyA madhupiGgalAH . nivasantyantimagirau tIkSNadaMSTrA nakhAyudhAH . siMhA iva caturdaSTrA vyAghrA iva durAsadAH . sarve vaizvAnarasamA jvaladAzIviSopamAH . sudIrghAJcitalAphUlA mattamAtaMgasaMnibhAH . mahAparvatasaMkAzA mahAjImUtaniHsvanAH . vRttapiGgalanetrA hi mahAbhImagatisvanAH . . mardayantIva te sarve tasthurlaGkAM samIkSya te .
eSa caiSAmadhipatirmadhye tiSThati vIryavAn . jayArthI nityamAdityamupatiSThati vIryavAn . nAmnA pRthivyAM vikhyAto rAjazatabalIti yaH .
eSaivAzaMsate laGkAM svenAnIkena marditum . vikrAnto balarAJchUraH pauruSe sve vyavasthitaH . .45 rAmapriyArthaM prANAnAM dayAM na kurute hariH .
gajo gavAkSo gavayo nalo nIlazca vAnaraH . ekaikameva yodhAnAM koTibhirdazabhirvRtaH .
tathAnye va. razreSThA vindhyaparvatavAsinaH . na zakyante bahutvAttu saMkhyAtuM laghuvikramAH .
sarve mahArAja mahAprabhAvAH sarve mahAzailanikAzakAyAH . sarve samarthAH pRthivIM kSaNena kartuM pravidhvastavikIrNazailAm .
tvaramANastato gatvA janasthAnAdakampanaH . pravizya laGkAM vegena rAvaNaM vAkyamabravIt .
janasthAnasthitA rAjan rAkSasA bahavo hatAH ! kharazca nihataH saMkhye kathaMcidahamAgataH .
evamukto dazagrIvaH kruddhaH saMraktalocanaH . akampanamuvAcedaM nirdahanniva tejasA .
kena bhImaM janasthAnaM hataM mama parAsunA . ko hi sarveSu lokeSu gati nAdhigamiSyati .
sa hi me vipriyaM kRtvA zakyaM maghavatA sukham . prAptuM vaizravaNenApi na yamena ca viSNunA .
kAlasya cApyahaM kAlo daheyamapi pAvakam . mRtyu maraNadharmeNa saMyojayitumutsahe .
vAtasya tarasA vegaM nihantumapi cotsahe . daheyamapi saMkruddhastejasA ' ' dityapAvakau .
tathA kruddhaM dazagrIvaM kRtAJjalirakampanaH . bhayAt saMdigdhayA vAcA rAvaNaM yAcate ' bhayam .
dazagrIvo ' bhayaM tasmai pradadau rakSasAM varaH . sa visrabdho ' bravId vAkyamasaMdigdhamakampanaH .
putro dazarathasyAste siMhasaMhanano yuvA . rAmo nAma mahAskandho vRttAyatamahAbhujaH . zyAmaH pRthuyazAH zrImAnatulyabalavikramaH . hatastena janasthAne kharazca sahadUSaNaH .
akampanavacaH zrutvA rAvaNo rAkSasAdhipaH . nAgendra iva niHzvasya idaM vacanamabravIt .
sa surendreNa saMyukto rAmaH sarvAmaraiH saha . upayAto janasthAnaM brUhi kaccidakampana .
rAvaNasya punarvAkyaM nizamya tadakampanaH . AcacakSe balaM tasya vikramaM ca mahAtmanaH .
rAmo nAma mahAtejAH zreSThaH sarvadhanuSmatAm . divyAstraguNasampannaH paraM dharmaM gato yudhi .
tasyAnurUpo balavAn raktAkSo dundubhisvanaH . kanIyA~lakSmaNo bhrAtA rAkAzazinibhAnanaH .
sa tena saha saMyuktaH pAvakenAnilo yathA . zrImAn rAjavarastena janasthAnaM nipAtitam .
naiva devA mahAtmAno nAtra kAryA vicAraNA . zarA rAmeNa tUtsRSTA rukmapuGkhAH patattriNaH . sarpAH paJcAnanA bhUtvA bhakSayanti sma rAkSasAn .
yena yena ca gacchanti rAkSasA bhayakarSitAH . tena tena sma pazyanti rAmamevAgrataH sthitam . itthaM vinAzitaM tena janasthAnaM tavAnagha .
akampanavacaH zrutvA rAvaNo vAkyamabravIt . gamiSyAmi janasthAnaM rAmaM hantuM salakSmaNam .
athaivamukte vacane provAcedamakampanaH . zRNu rAjan yathAvRttaM rAmasya balapauruSam .
asAdhyaH kupito rAmo vikrameNa mahAyazAH . ApagAyAstu pUrNAyA vegaM parihareccharaiH . satArAgrahanakSatraM nabhazcApyavasAdayet .
asaurAmastu sIdantI zrImAnabhyuddharenmahIm . bhitvA velAM samudrasya lokAnAplAvayed vibhuH . vegaM vApi samudrasya vAyuM vA vidhameccharaiH . saMhatya vA punarlokAn vikrameNa mahAyazAH . zaktaH zreSThaH sa puruSaH sraSTuM punarapi prajAH .
nahi rAmo dazagrIva zakyo jetuM raNe tvayA . rakSasAM vApi lokena svarga : pApajanairiva .
na taM vadhyamahaM manye sarvairdevAsurairapi . ayaM tasya vadhopAyastanmamaikamanAH zRNu .
bhAryA tasyottamA loke sItA nAma sumadhyamA . zyAmA samavibhaktAGgI strIratnaM ratnabhUSitA .
naiva devI na gandharvI nApsarA na ca pannagI . tulyA sImantinI tasya mAnuSI tu kuto bhavet .
tasyApahara bhAryAM tvaM taM pramathya mahAvane . sItayA rahito rAmo na caiva hi bhaviSyati .
arocayata tadvAkyaM rAvaNo rAkSasAdhipaH . cintayitvA mahAbAhurakampanamuvAca ha .
bADhaM kalyaM gamiSyAmi hyekaH sArathinA saha . AneSyAmi ca vedehImimAM dRSTo mahApurIm .
tadevamuktvA prayayau kharayuktena rAvaNaH . rathenAdityavarNena dizaH sarvAH prakAzayan .
sa ratho rAkSasendrasya nakSatrapathago mahAn . caJcUryamANaH zuzubhe jalade candramA iva . sa dUre cAzramaM gatvA tATakeyamupAgamat . mArIcenArcito rAjA bhakSyabhojyairamAnuSaiH .
taM svayaM pUjayitvA tu Asanenodakena ca . arthopahitayA vAcA mArIco vAkyamabravIt .
kaccit sukuzalaM rAjaillokAnAM rAkSasAdhipa . AzaGke nAdhijAne tvaM yatastUrNamupAgataH .
evamukto mahAtejA mArIcena sa rAvaNaH . tataH pazcAdidaM vAkyamabravId vAkyakovidaH .
ArakSo me hatastAta rAmeNAkliSTakAriNA . janasthAnamavadhyaM tat sarvaM yudhi nipAtitam .
tasya me kuru sAcivyaM tasya bhAryApahAraNe . rAkSasendravacaH : zrutvA mArIco vAkyamabravIt .
AkhyAtA kena vA sItA mitrarUpeNa zatruNA . tvayA rAkSasazArdUla ko na nandati nanditaH .
sItAmihAnayasveti ko bravIti bravIhi me . rakSolokasya sarvasya kaH zRGga chettumicchati .
protsAhayati yazca tvAM sa ca zatrurasaMzayam . AzIviSamukhAt daMSTramuddhartuM cecchati tvayA .
karmaNAnena kenAsi kApathaM pratipAditaH . sukhasuptasya te rAjan prahRtaM kena mUrdhani .
tejomadaH saMsthitadorviSANaH . udIkSituM rAvaNa neha yuktaH sa saMyuge rAghavagandhahastI .
asau raNAntaH sthitisaMdhivAlo vidagdharakSomRgahA nRsiMhaH . suptastvayA bodhayituM na zakyaH zarAGgapUrNo nizitAsidaMSTraH .
cApApahAre bhujavegapake zaromimAle sumahAhavaughe . na rAmapAtAlamukhe ' tighore praskandituM rAkSasarAja yuktam . . .
prasIda laGkezvara rAkSasendra laGkAM prasanno bhava sAdhu gaccha . tvaM sveSu dAreSu ramasva nityaM rAmaH sabhAryo ramatAM vaneSu .
evamukto dazagrIvo mArIcena sa rAvaNaH . nyavartata purI laGkAM viveza ca gRhottamam .
akampanavadhaM zrutvA kruddho vai rAkSasezvaraH . kiMciddInamukhazcApi sacivAMstAnudaikSata .
sa tu dhyAtvA muhUrtaM tu mantribhiH saMvicArya ca . tatastu rAvaNaH pUrvadivase rAkSasAdhipaH . . purIM pariyayau laGkAM sarvAngulmAnavekSitum .
tAM rAkSasagaNairguptAM gulmairbahubhirAvRtAm . dadarza nagarI rAjA patAkAdhvajamAlinIm .
ruddhAM tu nagarI dRSTvA rAvaNo rAkSasezvaraH . uvAcAtmahitaM kAle prahastaM yuddhakovidam .
purasyopaniviSTasya sahasA pIDitasya ha . nAnyayuddhAtprapazyAmi mokSaM yuddhavizAradAH .
ahaM vA kumbhakarNo vA tvaM vA senApatiryama . indrajiddhA nikumbho vA vaheyurbhAramIdRzam .
sattvaM balamataH zIghramAdAya parigRhya ca . vijayAyAbhiniyahi yatra sarve vanaukasaH .
niryANAdeva tUrNaM ca calitA harivAhinI . nardatAM rAkSasendrANAM zrutvA nAdaM draviSyati .
capalA hyavinAtAzca calacittAzca vAnarAH . na sahiSyanti te nAdaM siMhanAdamiva dviSA : .
vidvate ca bale tasminrAmaH saumitriNA saha . avazastu nirAlambaH prahastavazameSyati .
ApatsaMzayitA zreyo nAtra niHsaMzayIkRtA . pratilomAnulomaM vA yattu no manyase hitam .
rAvaNenaivamuktastu prahasto vAhinIpatiH . rAkSasendramuvAcedamasurendramivozanA .
rAjanmantritapUrvaM naH kuzalaiH saha mantribhiH . vivAdazcApi no vRttaH samavekSya parasparam .
pradAnena tu sItAyAH zreyo vyavasitaM mayA . apradAne punayuddhaM dRSTameva tathaiva naH .
so ' haM dAnaizca mAnaizca satataM pUjitastvayA . sAntvaizca vividhaiH kAle kiM na kuryAM hitaM tava .
nahi me jIvitaM rakSyaM putradAradhanAni ca . tvaM pazya mAM juhUSantaM tvadarthe jIvitaM yudhi .
evamuktvA tu bhartAraM rAvaNaM vAhinIpatiH . uvAcedaM balAdhyakSAnprahastaH purataH sthitAn .
samAnayata me zIghraM rAkSasAnAM mahAbalam . madbANAnAM tu vegena hatAnAM tu raNAjire . adya tRpyantu mAMsAdAH pakSiNaH kAnanaukasaH .
tasya tadvacanaM zrutvA balAdhyakSA mahAbalAH . balamudyojayAmAsustasminAkSasamandire .
sA babhUva muhUrtena bhImairnAnAvidhAyudhaiH . laGkA rAkSasavIraistairgajairiva samAkulA . hutAzanaM tarpayatAM brAhmaNAMzca namasyatAm . AjyagandhaprativahaH surabhirmAruto vavau .
sajazca vividhAkArA jagRhustvabhimantritAH . saMgrAmasajjAH saMhRSTA dhArayanarAkSasAstadA .
sadhanuSkAH kavacino vegAdutsRjya rAkSasAH . rAvaNaM prekSya rAjAnaM prahastaM paryavArayan .
athAmantrya tu rAjAnaM bherImAhatya bhairavAm . .24 Aruroha rathaM yuktaH prahastaH sajjakalpitam . hayairmahAjavairyuktaM samyaksUtaM susaMyatam . mahAjaladanirghoSaM sAkSAccandrArkabhAsvaram . uragadhvajadurdharSaM suvarUthaM svapaskaram . suvarNajAlasaMyuktaM prahasantamiva zriyA .
tatastaM rathamAsthAya rAvaNArpitazAsanaH . laGkAyA niryayau tUrNaM balena mahatA vRtaH . tato dundubhinirghoSaH parjanyaninadopamaH . . vAditrANAM na ninadaH pUrayanniva medinIm . zuzruve zaGkhazabdazca prayAte vAhinIpatau .
ninadantaH svarAnghorArAkSasA jagmuragrataH . bhImarUpA mahAkAyaH prahastasya punaHsarAH .
narAntakaH kumbhahanurmahAnAdaH samunnataH . . prahastasacivA hyete niryayuH parivArya tam .
vyUDhenaiva sughoreNa pUrvadvArAtsa niryayau . gajayUthanikAzena balena mahatA vRtaH .
sAgarapratimaudhena vRtastena balena saH . prahasto niryayau kruddhaH kAlAntakayamopamaH .
tasya niryANaghoSeNa rAkSasAnAM ca nardatAm . laGkAyAM sarvabhUtAni vinedurvikRtaiH svaraiH .
vyabhramAkAzamAvizya mAMsazoNitabhojanAH . maNDalAnyapasavyAni khagAzcakrU rathaM prati .
vamanti pAvakajvAlAH zivA ghorA vavAvize . antarikSAtpapAtolkA vAyuzca paruSaM vavau .
anyonyamabhisaMrabdhA grahAzca na cakAzire . meghAzca kharanirghoSA rathasyopari rakSasaH . vavadhU rudhiraM cAsya siSicuzca puraHsarAn . ketumUrdhani gRdhrastu vilIno dakSiNAmukhaH . nadannubhayataH pArzva samayAM zriyamAharan .
sAratherbahuzazcAtra saMgrAmamAnivartinaH . pratodo nyapataddhastAtsUtasya hayasAdinaH .
niryANazrIzca yA casyAdbhAsvarA ca sudurlabhA . sA nanAza muhUrtena same ca skhalitA hayAH .
prahastaM taM hi niryAntaM prakhyAtaguNapauruSam . . yudhi nAnApraharaNA kapisenAbhyavartata .
atha ghoSaH sutumulo harINAM samajAyata . vRkSAnArujatAM caiva gurvI gRhNatAM zilAH . nadatAM rAkSasAnAM ca vAnarANAM ca garjatAm . ubhe pramudite sainye rakSogaNavanaukasAm . . vegitAnAM samarthAnAmanyonyavadhakAkSiNAm . parasparaM cAhvayatAM ninAdaH zrUyate mahAn .
tataH prahastaH kapirAjavAhinImabhipratasthe vijayAya durmatiH . vivRddhavegazca vivezitAM camUM yathA mumUrSuH zalabho vibhAvasum .
prasthApya tu sa zatrughnaM bhrAtRbhyAM saha rAghavaH . pramumoda sukhI rAjyaM dharmeNa paripAlayan .
tataH katipayAhaHsu vRddho jAnapado dvijaH . mRtaM bAlamupAdAya rAjadvAramupAgamat .
kiM nu me duSkRtaM karma purA dehAntare kRtam . rudanbahuvidhA vAcaH snehaduHkhasamanvitaH . asakRtputra putreti vAkyametaduvAca ha . kiM nu me duSkRtaM karma purA dehAntare kRtam . yadahaM putramekaM tu pazyAmi nidhanaM gatam .
aprAptayauvanaM bAlaM paJcavarSasahasrakam . akAle kAlamApannaM mama duHkhAya putraka . alpairahobhinidhanaM gamiSyAmi na saMzayaH . ahaM ca jananI caiva tava zokena putraka .
na smarAmyanRtaM hyuktaM na ca hiMsAM smarAmyaham . sarveSAM prANinAM pApaM na smarAmi kadAcana .7 . . kenAdya duSkRtenAyaM bAla eva mamAtmajaH . akRtvA pitRkAryANi gato vaivasvatakSayam .
nedRzaM dRSTapUrvaM me zrutaM vA ghoradarzanam . mRtyuraprAptakAlAnAM rAmasya viSaye hyayam .
rAmasya duSkRtaM kiMcinmahadasti na saMzayaH . yathA hi viSayasthAnAM bAlAnAM mRtyurAgataH .
nahyanyaviSayasthAnAM bAlAnAM mRtyuto bhayam . sa rAjaJjIvayasvainaM bAlaM mRtyuvazaM gatam . rAjadvAri mariSyAmi patnyA sArdhamanAthavat . brahmahatyAM tato rAma samupetya sukhI bhava . bhrAtRbhiH sahito rAjandIrghamAyuravApsyasi .
uSitAH sma sukhaM rAjye tavAsminsumahAbala . idaM tu patitaM tasmAttava rAma vaze sthitAn . kAlasya vazamApannAH svalpaM hi nahi naH sukham .
saMpratyanAtho viSaya ikSvAkUNAM mahAtmanAm . rAma nAthamihAsAdya bAlAntakaraNaM dhruvam . rAjadoSaivipadyante prajA hyavidhipAlitAH . asaddhRtte hi nRpatAvakAle mriyate janaH . yadvA pureSvayuktAni janA janapadeSu ca . kurvate na ca rakSAsti tadA kAlakRtaM bhayam .
suvyaktaM rAjadoSo hi bhaviSyati na saMzayaH . pure janapade cApi tathA bAlavadho hyayam .
evaM bahuvidhairvAkyairuparudhya muhurmuhuH . rAjAnaM duHkhasaMtaptaH sutaM tamupagRhati .
tAmevaM bruvatIM tArA tArAdhipanibhAnanAm . vAlI nirbhartsayAmAsa vacanaM cedamabravIt .
garjato ' sya susaMrabdhaM bhrAtuH zatrorvizeSataH . marSayiSyAmi kenApi kAraNena varAnane .
adharSitAnAM zUrANAM samareSvanivartinAm . dharSaNAmarSaNaM bhIru maraNAdatiricyate .
soDhuM na ca samartho ' haM yuddhakAmasya saMyuge . sugrIvasya ca saMrambhaM hInagrIvasya garjitam .
na ca kAryo viSAdaste rAghavaM prati matkRte . dharmajJazca kRtajJazca kathaM pApaM kariSyati .
nivartasva saha strIbhiH kathaM bhUyo ' nugacchasi . sauhRdaM darzitaM tAvanmayi bhaktistvayA kRtA . pratiyotsyAmyahaM gatvA sugrIvaM jahi sambhramam . darpa cAsya vineSyAmi na ca prANairviyokSyate .
ahaM hyAjisthitasyAsya kariSyAmi yadIpsitam . vRkSairmuSTiprahAraizca pIDitaH pratiyAsyati .
na me garvitamAyastaM sahiSyati durAtmavAn . kRtaM tAre sahAyatvaM darzitaM sauhRdaM mayi .
zApitAsi mama prANairnivartasva janena ca . alaM jitvA nivartiSye tamahaM bhrAtaraM raNe .
taM tu tArA pariSvajya vAlinaM priyavAdinI . cakAra rudatI mandaM dakSiNA sA pradakSiNam .
tataH svastyayanaM kRtvA mantravid vijayaiSiNI . antaHpuraM saha strIbhiH praviSTA zokamohitA .
praviSTAyAM tu tArAyAM saha strIbhiH svamAlayam . nagaryA niryayau kruddho mahAsarpa iva zvasan .
sa niHzvasya mahAroSo vAlI paramavegavAn . sarvatazcArayan dRSTiM zatrudarzanakAjhyA .
sa dadarza tataH zrImAn sugrIvaM hemapiGgalam . susaMvItamavaSTabdhaM dIpyamAnamivAnalam .
taM sa dRSTvA mahAbAhuH sugrIvaM paryavasthitam . gADhaM paridadhe vAso vAlI paramakopanaH .
sa vAlI gADhasaMvIto muSTimudyamya vIryavAn . sugrIvamevAbhimukho yayau yoddhaM kRtakSaNaH .
zliSTaM muSTiM samudyamya saMrabdhataramAgataH . sugrIvo ' pi samuddizya vAlinaM hemamAlinam .
taM kalI krodhatAmrAkSaM sugrIvaM raNakovidam . ApatantaM mahAvegamidaM vacanamabravIt .
eSa muSTirmahAn baddho gADhaH suniyatAGguliH . mayA vegavimuktaste prANAnAdAya yAsyati .
evamuktastu sugrIvaH kruddho vAlinamabravIt . tava caiSa haran prANAn muSTiH patatu mUrdhani .
tADitastena taM kruddhaH samabhikramya vegataH . abhavacchoNitodgArI sApIDa iva parvataH .
sugrIveNa tu niHza sAlamutpATya tejasA . gAtreSvabhihato vAlI vajreNeva mahAgiriH .
sa tu vRkSaNa nirbhagnaH sAlatADanavihvalaH . gurubhArabharAkrAntA nauH sasArtheva sAgare .
tau bhImabalavikrAntau suparNasamavegitau . prayuddhau ghoravapuSau candrasUryAvivAmbare .
parasparamamitraghnau chidrAnveSaNatatparau . tato ' vardhata vAlI tu balavIryasamanvitaH . sUryaputro mahAvIryaH sugrIvaH parihIyataH .
vAlinA bhagnadarpastu sugrIvo mandavikramaH . vAlinaM prati sAmarSo darzayAmAsa rAghavam .
vRkSaiH sazAkhaiH zikharairvajrakoTinibhai khaiH . muSTibhirjAnubhiH padbhirbAhubhizca punaH punaH . tayoryuddhamabhUdghoraM vRtravAsavayoriva .
tau zoNitAktau yudhyetAM vAnarau vanacAriNau . meghAviva mahAzabdesta mAnau parasparam .
hIyamAnamathApazyat sugrIvaM vAnarezvaram . prekSamANaM dizazcaiva rAghavaH sa muhurmuhuH .
tato rAmo mahAtejA AtaM dRSTvA harIzvaram . sa zaraM vIkSate vIro vAlino vadhakAjhyA .
tato dhanuSi saMdhAya zaramAzIviSopamam . pUrayAmAsa taccApaM kAlacakramivAntakaH .
tasya jyAtalaghoSeNa trastAH patrarathezvarAH . pradudruvurmaMgAzcaiva yugAnta iva mohitAH .
muktastu vajranirghoSaH pradIptAzanisaMnibhaH . rAghaveNa mahAbANo vAlivakSasi pAtitaH .
tatastena mahAtejA vIryayuktaH kapIzvaraH . vegenAbhihato vAlI nipapAta mahItale .
indradhvaja ivodbhUtaH paurNamAsyAM mahItale . Azvayuksamaye mAsi gatasatvo vicetanaH . vASpasaMruddhakaNThastu vAlI cArtasvaraH zanaiH .
narottamaH kAlayugAntakopamaM zarottamaM kAJcanarUpabhASitam . sasarja dIptaM tamamitramardanaM sadhUmamagniM mukhato yathA haraH .
athokSitaH zoNitatoyavistravaiH supuSpitAzoka ivAcalodgataH . vicetano vAsavasUnurAhave prabhraMzitendradhvajavat kSitiM gataH .
tasyAmAtyA guNairAsatrikSvAkoH sumahAtmanaH . mantrajJAzceGgitajJAzca nityaM priyahite ratAH . aSTau babhUvurvIrasya tasyAmAtyA yazasvinaH . zucayazcAnuraktAzca rAjakRtyeSu nityazaH .
dhRSTirjayanto vijayaH surASTro rASTravardhanaH . akopo dharmapAlazca sumantrazcASTamo ' rthavit .
Rtvijau dvAvabhimatau tasyAstAmRSisattamau . vasiSTho vAmadevazca mantriNazca tathApare .
suyajJo ' pyatha jAbAliH kAzyapo ' pyatha gautamaH . mArkaNDeyastu dIrghAyustathA kA.yAyano dvijaH .
etairbrahmarSibhinityamRtvijastasya paurvakAH . vidyAvinItA hImantaH kuzalA niyatendriyAH . zrImantazca mahAtmAnaH zastrajJA dRDhavikramAH . kIrtimantaH pragihitA yathAvacanakAriNaH .7 . . tejaH kSamAyazaH prAptAH smitapUrvAbhibhASiNaH . krodhAt kAmArthahetorvA na bruyuranRtaM vacaH .8 . .
teSAmaviditaM kiMcit sveSu nAsti pareSu vA . kriyamANaM kRtaM vApi cAreNApi cikIrSitam . kuzalA vyavahAreSu sauhRdeSu parIkSitAH . prAptakAlaM yathA daNDaM dhArayeyuH suteSvapi .
kozasaMgrahaNe yuktA balasya ca parigrahe . ahitaM cApi puruSaM na hiMsyuravidUSakam .
vIrAzca niyatotsAhA rAjazAstramanuSThitAH . zucInAM rakSitArazca nityaM viSayavAsinAm .
brahmakSatramahiMsantaste kozaM samapUrayan . sutIkSNadaNDAH samprekSya puruSasya balAbalam .
zucInAmekabuddhInAM sarveSAM sampajAnatAm . nAsItpure vA rASTre vA mRSAvAdI naraH kvacit . kvacinna duSTastatrAsIt paraTAraratirnaraH . prazAntaM sarvamevAsId rASTra puravaraM ca tat .
suvAsasaH suveSAzca te ca sarve zucivratAH . hitArthAzca narendrasya jAgrato nayacakSuSA .
gurorguNagRhItAzca prakhyAtAzca parAkramaiH . videzeSvapi vijJAtAH sarvato buddhinizcayAH .
abhito guNavantazca na cAsan guNavarjitAH . saMdhivigrahatattvajJAH prakRtyA sampadAnvitAH .
mantrasaMvaraNe zaktAH zaktAH sUkSmAsu buddhiSu . nItizAstravizeSajJAH satataM priyavAdinaH .
IdRzaistairamAtyaizca rAjA dazaratho ' naghaH . upapanno guNopetairanvazAsat vasundharAm .
avekSyamANazcAreNa prajA dharmeNa rakSayan . prajAnAM pAlanaM kurvanadharma parivarjayan .
vizrutastriSu lokeSu vadAnyaH satyasaMgaraH . sa tatra puruSavyAghraH zazAsa pRthivImimAm .
nAdhyagacchadviziSTaM vA tulyaM vA zatrumAtmanaH . mitravAnatasAmantaH pratApahatakaNTakaH . sa zazAsa jagat rAjA divi devapatiryathA .
tairmantribhirmantrihitoniviSThairvuto ' nuraktaiH kuzalaiH samarthaiH . sa pArthivo dIptimavApa yuktastejomayairgobhirivodito ' rkaH .
guhasya vacanaM zrutvA bharato bhRzamapriyam . dhyAnaM jagAma tatraiva yatra tacchrutamapriyam .
sukumAro mahAsattvaH siMhaskandho mahAbhujaH . puNDarIkavizAlAkSastaruNaH priyadarzanaH . pratyAzvasya muhUrtaM tu kAlaM paramadurmanAH . sasAda sahasA totrairhadi viddha iva dvipaH .
bharataM mUrcchitaM dRSTvA vivarNavadano guhaH . babhUva vyathitastatra bhUmikampe yathA drumaH .
tadavasthaM tu bharataM zatrughno ' nantarasthitaH . pariSvajya rurodoccairvisaMjJaH zokakarzitaH .
tataH sarvAH samApeturmAtaro bharatasya tAH . upavAsakRzA dInA bhartRvyasanakarzitAH . tAzca taM patitaM bhUmau rudatyaH paryavArayan . kausalyA tvanusRtyainaM durmanAH pariSasvaje . vatsalA svaM yathA vatsamupaguhya tapasvinI . paripapraccha bharataM rudatI zokalAlasA .
putra vyAdhirna te kacciccharIraM prati bAdhate . asya rAjakulasyAdya tvadadhInaM hi jIvitam .
tvAM dRSTvA putra jIvAmi rAme sabhrAtRke gate . vRtte dazarathe rAjJi nAtha ekastvamadya naH .
kaccinna lakSmaNe putra zrutaM te kiMcidapriyam . putre vA hyekaputrAyAH sahabhArye vanaM gate .
sa muhUrtaM samAzvasya rudanneva mahAyazAH . kausalyAM parisAntvyedaM guhaM vacanamabravIt .
bhrAtA me kvAvasad rAtrau kva sItA kva ca lakSmaNaH . asvapacchayane kasmin kiM bhuktvA guha zaMsa me .
so ' bravId bharataM hRSTo niSAdAdhipatirmuhaH . yadvidhaM pratipede ca rAme priyahite ' tithau .
annamuccAvacaM bhakSyAH phalAni vividhAni ca . rAmAyAbhyavahArArthaM bahuzo ' pahataM mayA .
tat sarvaM pratyanujJAsId rAmaH satyaparAkramaH . na hi tat pratyagahnAt sa kSatradharmamanusmaran .
nahyasmAbhiH pratigrAhyaM sakhe deyaM tu sarvadA . iti tena vayaM sarve anunItA mahAtmanA .
lakSmaNena yadAnItaM pItaM vAri mahAtmanA . aupavAsyaM tadakArSId rAghavaH saha sItayA .
tatastu jalazeSeNa lakSmaNo ' pyakarot tadA . vAgyatAste trayaH saMdhyAM samupAsanta saMhitAH .
saumitristu tataH pazcAdakarot svAstaraM zubham . svayamAnIya bIMSi kSipraM rAghavakAraNAt .
tasmin samAvizad rAmaH svAstare sahasItayA . prakSAlya ca tayoH pAdau vyapAkrAmat salakSmaNaH .
etat tadigudImUlamidameva ca tat tRNam . yasmin rAmazca sItA ca rAtriM tAM zayitAvubhau .
zaraiH supUrNAviSudhI paraMtapaH . mahaddhanuH sajjamupohya lakSmaNo nizAmatiSThat parito ' sya kevalam .
tatastvahaM cottamabANacApabhRt sthito ' bhavaM tatra sa yatra lakSmaNaH . mahendrakalpaM paripAlayaMstadA .
zrutvA senApati prAptaM bharataM kekayAdhipaH . yudhAjidgargasahitaM parAM prItimupAgamat .
sa niryayau janaughena mahatA kekayAdhipaH . tvaramANo ' bhicakrAma gandharvAnkekayAdhipaH .2 . .
bharatazca yudhAMjicca sametau laghuvikramaiH . gandharvanagaraM prAptau sabalau sapadAnugau .
zrutvA tu bharataM prAptaM gandharvAste samAgatAH . yoddhakAmA mahAvIryA vyanadaste samantataH .
tataH samabhavadyuddhaM tumulaM lomaharSaNam . saptarAtraM mahAbhImaM na cAnyatarayorjayaH .
khaGgazaktidhanuAhA nadyaH zoNitasaMsravAH . nRkalevaravAhinyaH pravRttAH sarvatodizam .
tato rAmAnujaH kruddhaH kAlasyAsra sudAruNam . saMvata nAma bharato gandharveSvabhyacodayat .
te baddhAH kAlapAzena saMvartena vidAritAH . kSaNenAbhihatAstena tistra : koTyo mahAtmanA .
tayuddhaM tAdRzaM ghoraM na smaranti divaukasaH . nimeSAntaramAtreNa tAdRzAnAM mahAtmanAm . . . hateSu teSu sarveSu bharataH kekayIsutaH . nivezayAmAsa tadA samRddha dve purottame .
takSaM takSazilAyAM tu puSkalaM puSkalAvate . gandharvadeze rucire gAndhAraviSaye ca saH .
dhamaratnaughasaMkIrNe kAnanairupazobhite . anyonyasaMgharSakRte spardhayA guNavistaraiH .
ubhe suruciraprakhye vyavahArairakilbiSaiH . udyAnayAnasaMpUrNe suvibhaktAntarApaNe .
ubhe puravare ramye vistarairupazobhite . gRhamukhyaiH surucirairvimAnairbahubhirvRte . zobhite zobhanIyaizca devAyatanavistaraiH . tAlaistamAlaistilakairbakulairupazobhite .
nivezya paJcabhirvarbharato rAghavAnujaH . punarAyAnmahAbAhurayodhyA kekayIsutaH .
so ' bhivAdya mahAtmAnaM sAkSAddharmamivAparam . rAghavaM bharataH zrImAnbrahmANamiva vAsavaH . zazaMsa ca yathAvRvaM gandharvavadhamuttamam . nivezanaM ca dezasya zrutvA prIto ' sya rAghavaH .
vimAnAt tu sa saMkramya prAkAraM hariyUthapaH . hanUmAn vegavAnAsId yathA vidyud ghanAntare .
samparikramya hanumAnarAvaNasya nivezanAn . adRSTvA jAnakI sItAmabravId vacanaM kapiH .
bhUyiSThaM lolitA laGkA rAmasya caratA priyam . nahi pazyAmi vaidehIM sItAM sarvAGgazobhanAm .
palvalAni taTAkAni sarAMsi saritastathA . nadyo ' nUpavanAntAzca durgAzca dharaNIdharAH . lolitA vasudhA sarvA na ca pazyAmi jAnakIm .
iha sampAtinA sItA rAvaNasya nivezane . AkhyAtA gRdhrarAjena na ca sA dRzyate na kim .
kiM tu sItAtha vaidehI maithilI janakAtmajA . upatiSTheta vivazA rAvaNena hRtA balAt .
kSipramutpatato manye sItAmAdAya rakSasaH . bibhyato rAmabANAnAmantarA patitA bhavet .
athavA hriyamANAyAH pathi siddhaniSevite . manye patitamAyA hRdayaM prekSya sAgaram .
rAvaNasyoruvegena bhujAbhyAM pIDitena ca . tayA manye vizAlAkSyA tyaktaM jIvitamAryayA .
uparyupari sA nUnaM sAgaraM kramatastadA . viceSTamAnA patitA samudre janakAtmajA .
Aho kSudreNa cAnena rakSantI zIlamAtmanaH . abandhubhakSitA sItA rAvaNena tapasvinI . athavA rAkSasendrasya patnIbhirasitekSaNA . aduSTA duSTabhAvAbhirbhakSitA sA bhaviSyati .
(sampUrNacandrapratimaM padmapatranibhekSaNam . rAmasya dhyAyatI vaktraM paJcatvaM kRpaNA gatA . .
hA rAma lakSmaNetyevaM hA ' yodhye ceti maithilI . vilapya bahu vaidehI nyastadehA bhaviSyati . .)
athavA nihitA manye rAvaNasya nivezane . bhRzaM lAlapyate bAlA paJjarastheva sArikA .
janakasya kule jAtA rAmapatnI sumadhyamA . kathamutpalapatrAkSI rAvaNasya vazaM vrajet .
vinaSTA vA praNaSTA vA mRtA vA janakAtmajA . rAmasya priyabhAryasya na nivedayituM kSamam .
nivedyamAne doSaH syAd doSaH syAdanivedane . kathaM na khalu kartavyaM viSamaM pratibhAti me .
asminnevaMgate kArye prAptakAlaM kSamaM ca kim . bhavediti matiM bhUyo hanumAn pravicArayan . yadi sItAmadRSTvAhaM vAnarendrapurImitaH . gamiSyAmi tataH ko me puruSArtho bhaviSyati .
mamedaM laGghanaM vyarthaM sAgarasya bhaviSyati . pravezazcaiva laGkAyAM rAkSasAnAM ca darzanam .
kiM vA vakSyati sugrIvo harayo vApi saMgatAH . kiSkindhAmanusaMprAptaM tau vA dazarathAtmau .
gatvA tu yadi kAkutsthaM vakSyAmi paruSaM vacaH . na dRSTeti mayA sItA tatastyakSyati jIvitam .
paruSaM dAruNaM tIkSNaM krUramindriyatApanam . sItAnimittaM durvAkyaM zrutvA sa na bhaviSyati .
taM tu kRcchragataM dRSTvA paJcatvagatamAnasam . bhRzAnuraktamedhAvI na bhaviSyati lakSmaNaH .
vinaSTau bhrAtarau zrutvA bharato ' pi mariSyati . bharataM ca mRtaM dRSTvA zatrughno na bhaviSyati .
putrAn mRtAn samIkSyAtha na bhaviSyanti mAtaraH . kausalyA ca sumitrA ca kaikeyI ca na saMzayaH .
kRtajJaH satyasaMdhazca sugrIvaH plavagAdhipaH . rAmaM tathAgataM dRSTvA tatastyakSyati jIvitam .
durmanA vyathitA dInA nirAnandA tapasvinI . pIDitA bhartuzokena rumA tyakSyati jIvitam .
vAlijena tu duHkhena pIDitA zokakarzitA . paJcatvamAgatA rAjJI tArApi na bhaviSyati .
mAtApitrovinAzena sugrIvavyasanena ca . kumAro ' pyaGgadastasmAd vijahiSyati jIvitam .
bhartRjena tu duHkhena abhibhUtA vanaukasaH . zirAMsyabhihaniSyanti talairmuSTibhireva ca . sAntvenAnupradAnena mAnena ca yazasvinA . lAlitA : kapinAthena prANAMstyakSyanti vAnarAH .
na vaneSu na zaileSu na nirodheSu vA punaH . krIDAmanubhaviSyanti sametya kapikuJjarAH .
saputradArAH sAmAtyA bhartRvyasanapIDitAH . zailAgrebhyaH patiSyanti sameSu viSameSu ca .
viSamudbandhanaM vApi pravezaM jvalanasya vA . upavAsamatho zastraM pracariSyanti vAnarAH .
ghoramArodanaM manye gate mayi bhaviSyati . ikSvAkukulanAzazca nAzazcaiva vanaukasAm .
so ' haM naiva gamiSyAmi kiSkindhAM nagarImitaH . nahi zakSyAmyahaM draSTuM sugrIvaM maithilI vinA .
mayyagacchati cehasthe dharmAtmAnau mahArathau . AzayA tau dhariSyete vAnarAzca tarasvinaH . hastAdAno mukhAdAno niyato vRkSamUlikaH . vAnaprastho bhaviSyAmi adRSTvA janakAtmajAm .
sAgarAnUpaje deze bahumUlaphalodake . citiM kRtvA pravekSyAmi samiddhamaraNIsutam .
upaviSTasya vA samyag liGginaM sAdhayiSyataH . zarIraM bhakSayiSyanti vAyasAH zvApadAni ca .
idamapyRSibhirdRSTaM niryANamiti me matiH . samyagApaH pravakSyAmi na cetpazyAmi jAnakIm .
sujAtamUlA subhagA kIrtimAlA yazasvinI . prabhagnA cirarAtrAya mama sItAmapazyataH .
tApaso vA bhaviSyAmi niyato vRkSamUlikaH . netaH pratigamiSyAmi tAmadRSTvAsitekSaNAm . .43
yadi tu pratigacchAmi sItAmanadhigamya tAm . aGgadaH sahitaH sarvairvAnarairna bhaviSyati .
vinAze bahavo doSA jIvan prApnoti bhadrakam . tasmAt prANAn dhariSyAmi dhruvo jIvati saMgamaH .
evaM bahuvidhaM duHkhaM manasA dhArayan bahu . nAdhyagacchat tadA pAraM zokasya kapikuJjaraH .
tato vikramamAsAdya dhairyavAn kapikuJjaraH . rAvaNaM vA vadhiSyAmi dazagrIvaM mahAbalam . kAmamastu hRtA sItA pratyAcIrNaM bhaviSyati .
athavainaM samutkSipya uparyupari sAgaram . rAmAyopahariSyAmi pazuM pazupateriva .
iti cintAsamApannaH sItAmanadhigamya tAm . dhyAnazokaparItAtmA cintayAmAsa vAnaraH .
yAvat sItAM na pazyAmi rAmapatnI yazasvinIm . tAvadetAM purIM laGkAM vicinomi punaH punaH .
sampAtivacanAccApi rAmaM yadyAnayAmyaham . apazyan rAghavo bhAryAM nirdahetsarvavAnarAn .
ihaiva niyatAhAro vatsyAmi niyatendriyaH . na matkRte vinazyeyuH sarve te naravAnarAH .
azokavanikA cApi mahatIyaM mahAdumA . imAmadhigamiSyAmi nahIyaM vicitA mayA .53 . .
vasUn rudrAMstathA ' ' dityAnazvinau maruto ' pi ca . namaskRtvA gamiSyAmi rakSasAM zokavardhanaH .
jitvA tu rAkSasAn devImikSvAkukulanandinIm . sampradAsyAmi rAmAya siddhImiva tapasvine .
sa muhUrtamiva dhyAtvA cintAvigrathitendriyaH . udatiSThan mahAbAhurhanUmAn mArutAtmajaH . namo ' stu rAmAya salakSmaNAya devyai ca tasyai janakAtmajAyai . namo ' stu rudrendrayamAnilebhyo namo ' stu candrAgnimarudgaNebhyaH .
sa tebhyastu namaskRtvA sugrIvAya ca mArutiH . dizaH sarvAH samAlokya so ' zokavanikA prati .
sa gatvA manasA pUrvamazokavanikAM zubhAm . uttaraM cintayAmAsa vAnaro mArutAtmajaH .
dhruvaM tu rakSobahulA bhaviSyati vanAkulA . azokavanikA puNyA sarvasaMskArasaMskRtA .
rakSiNazcAtra vihitA nUnaM rakSanti pAdapAn . bhagavAnapi vizvAtmA nAtikSobhaM pravAyati .
sa kSipto ' yaM mayA ' ' tmA ca rAmArthe rAvaNasya ca . siddhiM dizantu me sarve devAH sarSigaNAstviha .
brahmA svayambhUrbhagavAn devAzcaiva tapasvinaH . siddhimagnizca vAyuzca puruhUtazca vajrabhRt . varuNaH pAzahastazca somAdityau tathaiva ca . azvinau ca mahAtmAnau marutaH sarva eva ca . siddhiM sarvANi bhUtAni bhUtAnAM caiva yaH prabhuH . dAsyanti mama ye cAnye ' pyadRSTAH pathi gocarAH .
tadunasaM pANDuradantamavraNaM zucismitaM padmapalAzalocanam . drakSye tadAryAvadanaM kadA nvahaM prasannatArAdhipatulyavarcasam .
kSudreNa hInena nRzaMsamUrtinA sudAruNAlaMkRtaveSadhAriNA . balAbhibhUtA hyabalA tapasvinI kathaM nu me dRSTipathe ' dya sA bhavet .
lakSmaNasya tu tadvAkyaM zrutvA zatrunibarhaNaH . vRtraghAtamazeSeNa kathayetyAha suvrata .
rAghaveNaivamuktastu sumitrAnandavardhanaH . bhUya eva kathAM divyAM kathayAmAsa suvrataH .
sahasrAkSavacaH zrutvA sarveSAM ca divaukasAm . viSNurdevAnuvAcedaM savAnindrapurogamAn .
pUrva sauhRdabaddho ' smi vRtrasyeha mahAtmanaH . tena yuSmatpriyArthaM hi nAhaM hanmi mahAsuram .
avazyaM karaNIyaM ca bhavatAM sukhamuttamam . tasmAdupAyamAkhyAsye sahasrAkSo vadhiSyati .
vedhAbhUtaM kariSyAmi AtmAnaM surasattamAH . tena vRtraM sahasrAkSo vadhiSyati na saMzayaH .
ekAMzo vAsavaM yAtu dvitIyo vajrameva tu . tRtIyo bhUtalaM yAtu tadA vRtraM haniSyati .
tathA bruvati deveze devA vAkyamathAbruvan . . evametatra saMdeho yathA vadasi daityahan . bhadraM te ' stu gamiSyAmo vRtrAsuravadhaiSiNaH . bhajasva paramodAra vAsavaM svena tejasA . . . .
tataH sarve mahAtmAnaH sahasrAkSapurogamAH . tadAraNyamupAkrAmanyatra vRtro mahAsuraH .
te ' pazyaMstejasA bhUtaM tapantamasurottamam . pibantamiva lokAstrInirdahantamivAmbaram .
dRSTvaiva cAsurazreSThaM devAstrAsamupAgaman . kathamenaM vadhiSyAmaH kathaM na syAtparAjayaH .
teSAM cintayatAM tatra sahasrAkSaH puraMdaraH . vajraM pragRhya pANibhyAM prAhiNotramUrdhani .
kAlAgnineva ghoreNa dIpteneva mahArciSA . patatA vRtrazirasA jagattrAsamupAgamat .
asaMbhAvyaM vadhaM tasya vRtrasya vibudhAdhipaH . cintayAno jagAmAzu lokasyAntaM mahAyazAH .
tamindraM brahmahatyAzu gacchantamanugacchati . apataccAsya gAtreSu tamindraM duHkhamAvizat .
hatArayaH pranaSTendrA devAH sAgnipurogamA : . viSNuM tribhuvanezAnaM muhurmuhurapUjayan . tvaM gatiH paramezAna pUrvajo jagataH pitA . rakSArthaM sarvabhUtAnAM viSNutvamupajagmivAn . hatazcAyaM tvayA vRtro brahmahatyA ca vAsavam . bAdhate surazArdUla mokSaM tasya vinirdiza .
teSAM tadvacanaM zrutvA devAnAM viSNurabravIt . mAmeva yajatAM zakraH pAvayiSyAmi vajriNam .
puNyena hayamedhena mAmiSTvA pAkazAsanaH . punareSyati devAnAmindratvamakutobhayaH .
evaM saMdizya tAM vANI devAnAM cAmRtopamAm . jagAma viSNurdevezaH stUyamAnastriviSTapam .
tataH samutthitaH kalyamAsthAya syandanottamam . prayayau bharataH zIghraM rAmadarzanakAmyayA .
agrataH prayayustasya sarve mantripurohitAH . adhiruhya hayairyuktAn rathAn sUryarathopamAn .
navanAgasahasrANi kalpitAni yathAvidhiH . anvayurbharataM yAntamikSvAkukulanandanam .
SaSTI rathasahasrANi dhanvino vividhAyudhAH . anvayurbharataM yAntaM rAjaputraM yazasvinam .
zataM sahasrANyazvAnAM samArUDhAni rAghavam . anvayurbharataM yAntaM rAjaputraM yazasvinam .
kaikeyI ca sumitrA ca kausalyA ca yazasvinI . rAmAnayanasaMtuSTA yayuryAnena bhAsvatA .
prayAtAzcAryasaMghAtA rAmaM draSTuM salakSmaNam . tasyaiva ca kathAzcitrAH kurvANA hRSTamAnasAH .
meghazyAma mahAbAhuM sthirasattvaM dRDhavratam . kadA drakSyAmahe rAmaM jagataH zokanAzanam .
dRSTa eva hi naH zokamapaneSyati rAghavaH . tamaH sarvasya lokasya samudyanniva bhAskaraH .
ityevaM kathayantaste samprahRSTAH kathAH zubhAH . pariSvajAnAzcAnyonyaM yayurnAgarikAstadA .
ye ca tatrApare sarve sammatA ye ca naigamAH . rAmaM pratiyayurhRSTAH sarvAH prakRtayaH zubhAH .
maNikArAzca ye kecit kumbhakArAzca zobhanAH . sUtrakarmavizeSajJA ye ca zastrophjIvinaH . mAyUrakAH krAkacikA vedhakA rocakAstathA . dantakArAH sudhAkArA ye ca gandhopajIvinaH . suvarNakArAH prakhyAtAstathA kambalakArakAH . snApakoSNodakA vaidyA dhUpakAH zauNDikAstathA . rajakAstutravAyAzca grAmaghoSamahattarAH . zailUSAzca saha strIbhiryAnti kaivartakAstathA . samAhitA vedavido brAhmaNA vRttasammatAH . gorathairbharataM yAntamanujagmuH sahasrazaH . suveSAH zuddhavasanAstAmrapRSTAnulepinaH . sarve te vividhairyAnaiH zanairbharatamanvayuH .
prahRSTamuditA senA sAnvayAt kaikayIsutam . bhrAturAnayane yAtaM bharataM bhrAtRvatsalam .
te gatvA dUramadhvAnaM rathayAnAzvakuJjaraiH . samAsedustato gaGgAM zRGgaverapuraM prati . yatra rAmasakhA vIro guho jJAtigaNairvRtaH . nivasatyapramAdena dezaM taM paripAlayan .
upetya tIraM gaGgAyAzcakravAkairalaMkRtam . vyavatiSThata sA senA bharatasyAnuyAyinI . nirIkSyAnutthitAM senAM tAM ca gaGgAM zivodakAm . bharataH sacivAn sarvAnabravId vAkyakovidaH .
nivezayat me sainyamabhiprAyeNa sarvataH . vizrAntAH pratariSyAmaH zva imAM sAgaraNamAm .
dAtuM ca tAvadicchAmi svargatasya mahIpateH . aurdhvadehanimittArthamavatIryodakaM nadIm .
tasyaivaM bruvato ' mAtyAstathetyuktvA samAhitAH . nyavezayaMstAMzchandena svena svena pRthak pRthak .
nivezya gaGgAmanu tAM mahAnadI camUM vidhAnaiH paribarhazobhinIm . uvAsa rAmasya tadA mahAtmo vicintamAno bharato nivartanam .
dUSaNastu svakaM sainyaM hanyamAnaM vilokya ca . saMdideza mahAbAhurbhImavegAn durAsadAn . rAkSasAn paJcasAhasrAn samareSvanivartinaH .
te zUlaiH paTTizaiH khaGgaiH zilAvaSairdumairapi . zaravarSairavicchinnaM vavarSustaM samantataH .
tad drumANAM zilAnAM ca varSaM prANaharaM mahat . pratijagrAha dharmAtmA rAghavastIkSNasAyakaiH .
pratigRhya ca tad varSaM nimIlita ivarSabhaH . rAmaH krodhaM paraM lebhe vadhArthaM sarvarakSasAm .
tataH krodhasamAviSTaH pradIpta iva tejasA . zarairabhyakirat sainyaM sarvataH sahadUSaNam .
tata : senApatiH kruddhau dUSaNaH zatrudUSaNaH . zarairazanikalpaistaM rAghavaM samavArayat .
tato rAmaH susaMkruddhaH kSureNAsya mahad dhanuH . ciccheda samare vIrazcaturbhizcaturo hayAn . hatvA cAzvAzaraistIkSNairardhacandreNa sAratheH . ziro jahAra tadrakSastribhirvivyAdha vakSasi .
sa cchinnadhanvA viratho hatAzvo hatasArathiH . jagrAha girizRGgAbhaM parighaM romaharSaNam . veSTitaM kAJcanaiH paTTairdevasainyAbhimardanam . AyasaiH zaGkubhistIkSNaiH kIrNaM paravasokSitam . vajrAzanisamasparza paragopuradAraNam .
taM mahoragasaMkAzaM pragRhya parighaM raNe . dUSaNo ' bhyapatad rAmaM krUrakarmA nizAcaraH .
tasyAbhipatamAnasya dUSaNasya ca rAghavaH . dvAbhyAM zarAbhyAM ciccheda sahastAbharaNau bhujau .
bhraSTastasya mahAkAyaH papAta raNamUrdhani . parighazchinnahastasya zakradhvaja ivAgrataH .
karAbhyAM ca vikIrNAbhyAM papAta bhuvi dUSaNaH . viSANAbhyAM vizIrNAbhyAM manasvIva mahAgajaH .
dRSTvA taM patitaM bhUmau dUSaNaM nihataM raNe . sAdhu sAdhviti kAkutsthaM sarvabhUtAnyapUjayan .
etasminnantare kruddhAstrayaH senAgrayAyinaH . saMhatyAbhyadravan rAmaM mRtyupAzAvapAzitAH . mahAkapAlaH sthUlAkSaH pramAthI ca mahAbalaH . mahAkapAlo vipulaM zUlamudyamya rAkSasaH . sthUlAkSaH paTTizaM gRhya pramAthI ca parazvadham .
dRSTvaivApatatastAMstu rAghavaH sAyakaiH zitaiH . tIkSNAgraiH pratijagrAha samprAptAnatithIniva .
mahAkapAlasya zirazciccheda raghunandanaH . asaMkhyeyaistu bANaudhaiH pramamAtha pramAthinam . sthUlAkSasyAkSiNI sthUle pUrayAmAsa sAyakaiH .
sa papAta hato bhUmau viTapIva mahAdrumaH . dUSaNasyAnugAn paJcasAhasrAnkupitaH kSaNAt . hatvA tu paJcasAhauranayad yamasAdanam .
dUSaNaM nihataM zrutvA tasya caiva padAnugAn . vyAdideza kharaH kruddhaH senAdhyakSAn mahAbalAm . ayaM vinihataH saMkhye dUSaNaH sapadAnugaH . mahatyA senayA sArdhaM yuddhvA rAmaM kumAnuSam . zastrairnAnAvidhAkArairhanadhvaM sarvarAkSasAH . .25 .
evamuktvA kharaH kruddho rAmamevAbhidudruve . zyenagAmI pRthugrIvo yajJazatrurvihaMgamaH . durjayaH karavIrAkSaH paruSaH kAlakArmukaH . hemamAlI mahAmAlI sAsyo rudhirAzanaH . dvAdazaite mahAvIryA balAdhyakSAH sasainikAH . rAmamevAbhyadhAvanta visRjantaH zarottamAn .
tataH pAvakasaMkAzaimavajravibhUSitaiH . jaghAna zeSaM tejasvI tasya sainyasya sAyakaiH .
te rukmapuGkhA vizikhAH sadhUmA iva pAvakAH . nijadhnustAni rakSAsiM vajrA iva mahAdrumAn .
rakSasAM tu zataM rAmaH zatenaikena karNinA . sahasraM tu sahasreNa jaghAna raNamUrdhanI .
tairbhinnavarmAbharaNAzchinnabhinnazarAsanAH . nipetuH zoNitAdigdhA dharaNyAM rajanIcarAH .
tairmuktakezaiH samare patitaiH zoNitokSitaiH . vistIrNA vasudhA kRtsnA mahAvediH kuzairiva .
tatkSaNai tu mahAghoraM vanaM nihatarAkSasam . babhUva nirayaprakhyaM mAMsazoNitakardamam .
caturdazasahasrANi rakSasAM bhImakarmaNAm . hatAnyekena rAmeNa mAnuSeNa padAtinaH .
tasya sainyasya sarvasya kharaH zeSo mahArathaH . rAkSasastrizirAzcaiva rAmazca ripusUdanaH .
zeSA hatA mahAvIryA rAkSasA raNamUrdhanI . ghorA durviSahAH sarve lakSmaNasyAgrajena te .
tatastu tadbhImabalaM mahAhave samIkSya dharmeNa hataM balIyasA . rathena rAmaM mahatA kharastataH samAsasAdendra ivodyatAzaniH .
tasyAlayavariSThasya madhye vimalamAyatam . dadarza bhavanazreSThaM hanumAn mArutAtmajaH . ardhayojanavistIrNamAyataM yojanaM mahat . bhavanaM rAkSasendrasya bahuprAsAdasaMkulam .
mArgamANastu vaidehIM sItAmAyatalocanAm . sarvataH paricakrAma hanUmAnarisUdanaH .
uttamaM rAkSasAvAsaM hanumAnavalokayan . AsasAdAtha lakSmIvAn rAkSasendranivezanam . caturviSANairdviradaistriviSANaistathaiva ca . parikSiptamasambAdhaM rakSyamANamudAyudhaiH .5 . .
rAkSasIbhizca patnIbhI rAvaNasya nivezanam . AhRtAbhizca vikramya rAjakanyA bharAvRtam . tannakramakarAkIrNaM timiGgilajhaSAkulam . vAyuvegasamAdhUtaM pannagairiva sAgaram .
yA hi vaizravaNe lakSmIryA candre harivAhane . sA rAvaNagRhe ramyA nityamevAnapAyinI . yA ca rAjJaH kuberasya yamasya varuNasya ca . tAdRzI tadviziSTA vA RddhI rakSogRheSviha .
tasya harmyasya madhyasthavezma cAnyat sunirmitam . bahuniphUhasaMyuktaM dadarza pavanAtmajaH . brahmaNo ' rthe kRtaM divyaM divi yad vizvakarmaNA . vimAnaM puSpakaM nAma sarvaratnavibhUSitam .
pareNa tapasA lebhe yat kuberaH pitAmahAt . kuberamojasA jitvA lebhe tad rAkSasezvaraH .
IhAmRgasamAyuktaiH kArtasvarahiraNmayaiH . sukRtairAcitaM stambhaiH pradIptamiva ca zriyA . merumandarasaMkAzairullikhadbhirivAmbaram . kUTAgAraiH zubhAgAraiH sarvataH samalaMkRtam . jvalanArkapratIkAzaiH sukRtaM vizvakarmaNA . hemasopAnayuktaM ca cArupravaravedikam . jAlavAtAyanairyuktaM kAJcanaiH sphATikairapi . indranIlamahAnIlamaNipravaravedikam . vidrumeNa vicitreNa maNibhizca mahAdhanaiH . nistulAbhizca muktAbhistalenAbhivirAjitam . candanena ca raktena tapanIyanibhena ca . supuNyagandhinA yuktamAdityataruNopamam .
vimAnaM puSpakaM divyamAruroha mahAkapiH . tatrasthaH sarvato gandhaM pAnabhakSyAnnasambhavam . divyaM sammUrcchitaM jighran rUpavantamivAnilam . sa gandhastaM mahAsattvaM vandhurbandhumivottamam . ita ehItyuvAceva tatra yatra sa rAvaNaH .
tatastAM prasthitaH zAlaM dadarza mahatIM zivAm . rAvaNasya mahAkAntAM kAntAmiva varastriyam . maNisopAnavikRtAM hemajAlavirAjitAm . sphATikairAvRtatalAM dantAntaritarUpikAm . muktAvajrapravAlaizca rUpyacAmIkarairapi . vibhUSitAM maNistambhaiH subahustambhabhUSitAm . samairRjUbhiratyuccaiH samantAt suvibhUSitaiH . stambhaiH pakSairivAtyuccairdivaM samprasthitAmiva . mahatyA kuthayA ' ' stIrNAM pRthivIlakSaNAGkayA . pRthivImiva vistIrNAM sa rASTragRhazAlinIm . nAditAM mattavihagairdivyagandhAdhivAsitAm . parAAstaraNopetAM rakSo ' dhipaniSevitAm . dhUmrAmagurudhUpena vimalAM haMsapANDurAm . patrapuSpopahAreNa kalmASImiva suprabhAm . manaso modajananI varNasyApi prasAdhinIm . tAM zokanAzinI divyAM zriyaH saMjananImiva . indriyANIndriyAthaistu paJcapaJcabhiruttamaiH . tarpayAmAsa mAteva tadA rAvaNapAlitA .
svargo ' yaM devaloko ' yamindrasyApi purI bhavet . siddhirveyaM parA hi syAdityamanyata mArutiH .
pradhyAyata ivApazyat pradIpAMstatra kAJcanAn . dhUrtAniva mahAdhUtairdevanena parAjitAn .
dIpAnAM ca prakAzena tejasA rAvaNasya ca . arcibhibhUSaNAnAM ca pradIptetyabhyamanyata .
tato ' pazyat kuthAsInaM nAnAvarNAmbarasrajam . sahasraM varanArINAM nAnAveSavibhUSitam . parivRtte ' rdharAtre tu pAnanidrAvasaMgatam . krIDitvoparataM rAtrau prasuptaM balavat tadA .
tat prasuptaM viruruce ni : zabdAntarabhUSitam . niHzabdahaMsabhramaraM yathA padmavanaM mahat .
tAsAM saMvRtadAntAni mIlitAkSINi mArutiH . apazyat padmagandhIni vadanAni suyoSitAm .
prabuddhAnIva padmAni tAsAM bhUtvA kSapAkSaye . punaH saMvRtapatrANi rAtrAviva babhustadA .
imAni mukhapadmAni niyataM mattaSaTpadAH . ambujAnIva phullAni prArthayanti punaH punaH . iti vAmanyata zrImAnupapattyA mahAkapiH . mene hi guNatastAni samAni salilodbhavaiH .
sA tasya zuzubhe zAlA tAbhiHstrIbhirvirAjitA . zaradIva prasannA dyaustArAbhirabhizobhitA .
sa ca tAbhiH parivRtaH zuzubhe rAkSasAdhipaH . yathA jhuDupatiH zrImAMstArAbhiriva saMvRtaH .
yAzcyavante ' mbarAt tArAH puNyazeSasamAvRtAH . imAstAH saMgatAH kRtsnA iti mene haristadA .
tArANAmiva suvyaktaM mahatInAM zubhArciSAm . prabhAvarNaprasAdAzca virejustatra yoSitAm .
vyAvRttakacapInasrakprakIrNavarabhUSaNAH . pAnavyAyAmakAleSu nidropahatacetasaH . .
vyAvRttatilakAH kAzcit kAzcidudbhrAntanUpurAH . pArve galitahArAzca kAzcit paramayoSitaH .
muktAhAravRtAzcAnyAH kAzcit prasastavAsasaH . vyAviddharazanAdAmAH kizorya iva vAhitAH .
akuNDaladharAzcAnyA vicchannamRditasrajaH . gajendramRditAH phullA latA iva mahAvane .
candrAMzukiraNAbhAzca hArAH kAsAMcidudratAH . haMsA iva babhuH suptAH stanamadhyeSu yoSitAm .
aparAsAM ca vaidUryAH kAdambA iva pakSiNaH . hemasUtrANi cAnyAsAM cakravAkA ivAbhavan .
haMsakAraNDavopetAzcakravAkopazobhitAH . ApagA iva tA rejUrjaghanaiH pulinairiva .
kiGkiNIjAlasaMkAzAstA hemavipulAmbujAH . bhAvagrAhA yazastIrAH suptA nadya ivAbabhuH .51 . .
mRduSvaGgeSu kAsAMcit kucAgreSu ca saMsthitAH . babhUburbhUSaNAnIva zubhA bhUSaNarAjayaH ..
aMzukAntAzca kAsAMcinmukhamArutakampitAH . uparyupari vaktrANAM vyAdhUyante punaH punaH .
tAH patAkA ivoddhRtAH patnInAM ruciraprabhAH . nAnAvarNasuvarNAnAM vaktramUleSu rejire .
vavalguzcAtra kAsAMcit kuNDalAni zubhArciSAm . mukhamArutasaMkampairmandaM mandaM ca yoSitAm .
zarkarAsavagandhaH sa prakRtyA surabhiH sukhaH . tAsAM vadanani : zvAsaH siSeve rAvaNaM tadA .
rAvaNAnanazaGkAzca kAzcid rAvaNayoSitaH . mukhAni ca sapatnInAmupAjighran punaH punaH .
atyarthaM saktamanaso rAvaNe tA varastriyaH . asvatantrAH sapatnInAM priyamevAcaraMstadA .
bAhU upanidhAyAnyAH pArihAryavibhUSitAH . aMzukAni ca ramyANi pramadAstatra zizyire .
anyA vakSasi cAnyasyAstasyAH kAcit punarbhujam . aparA tvaGkamanyasyAstasyAzcApyaparA kucau .
UrupArzvakaTIpRSThamanyonyasya samAzritAH . parasparaniviSTAGgayo madasnehavazAnugAH .
anyonyasyAGgasaMsparzAt prIyamANAH sumadhyamAH . ekIkRtabhujAH sarvAH suSupustatra yoSitaH .
anyonyabhujasUtreNa strImAlA grathitA hi sA . mAleva grathitA sUtre zuzubhe mattaSaTpadA .
latAnAM mAdhave mAsi phullAnAM vAyusevanAt . anyonyamAlAgrathitaM saMsaktakusumoccayam . prativeSTitasuskandhamanyonyabhramarAkulam . AsId vanamivoddhRtaM strIvanaM rAvaNasya tat .
uciteSvapi suvyaktaM na tAsAM yoSitAM tadA . vivekaH zakyamAdhAtuM bhUSaNAGgAmbarasrajAm .
rAvaNe sukhasaMviSTe tAH striyo vividhaprabhAH . jvalantaH kAJcanA dIpAH prekSanto nimiSA iva .
rAjarSivipradaityAnAM gandharvANAM ca yoSitaH . rakSasAM cAbhavan kanyAstasya kAmavazaMgatAH .
yuddhakAmena tAH sarvA rAvaNena hRtAH striyaH . samadA madanenaiva mohitAH kAzcidAgatAH .
na tatra kAzcit pramadAH prasahya vIryopapannena guNena labdhAH . na cAnyakAmApi na cAnyapUrvA vinA varAhA~ janakAtmajAM tu .70 . .
na cAkulInA na ca hInarUpA nAdakSiNA nAnupacArayuktA . bhAryAbhavat tasya na hInasattvA na cApi kAntasya na kAmanIyA .
babhUva buddhistu harIzvarasya yadIdRzI rAghavadharmapatnI . imA mahArAkSasarAjabhAryAH sujAtamasyeti hi sAdhubuddheH .
punazca so ' cintayadAttarUpo dhruvaM viziSTA guNato hi sItA . athAyamasyAM kRtavAn mahAtmA laGkezvaraH kaSTamanAryakarma .
punazca so ' cintayadAttarUpo dhruvaM viziSTA guNato hi sItA . athAyamasyAM kRtavAn mahAtmA laGkezvaraH kaSTamanAryakarma .
tathA tayoH saMvadordurvAsA bhagavAnRSiH . rAmasya darzanAkAGkSI rAjadvAramupAgamat . so ' bhigamya tu saumitrimuvAca RSisattamaH . rAmaM darzaya me zIghraM purA me ' rtho ' tivavartate .
munestu bhASitaM zrutvA lakSmaNaH paravIrahA . abhivAdya mahAtmAnaM vAkyametaduvAca ha .
kiM kArya brUhi bhagavanko hyarthaH kiM karomyaham . vyagro hi rAghavo brahmanmuhUrta paripAlyatAm .
tacchrutvA RSizArdUlaH krodhena kaluSIkRtaH . uvAca lakSmaNaM vAkyaM nirdahaniva cakSuSA .
asminkSaNe mAM saumitre rAmAya prativedaya . viSayaM tvAM puraM caiva zapiSye rAghavaM tathA . bharataM caiva saumitre yuSmAkaM yA ca saMtatiH . na hi zakSyAmyahaM bhUyo manyu dhArayituM hRdi .7 . .
tacchrutvA ghorasaMkAzaM vAkyaM tasya mahAtmanaH . cintayAmAsa manasA tasya vAkyasya nizcayam .
ekasya maraNaM me ' stu mA bhUtsarvavinAzanam . iti buddhyA vinizcitya rAghavAya nyavedayat .
lakSmaNasya vacaH zrutvA rAmaH kAlaM visRjya ca . niHsRtya tvarito rAjA atreH putraM dadarza ha .
so ' bhivAdya mahAtmAnaM jvalantamiva tejasA . kiM kAryamiti kAkutsthaH kRtAJjalirabhASata .
tadvAkyaM rAghaveNoktaM zrutvA munivaraH prabhuH . pratyAha rAmaM durvAsAH zrUyatAM dharmavatsala .
adya varSasahasrasya samAptirmama rAghava . so ' haM bhojanamicchAmi yathAsiddhaM tavAnagha .
tacchrutvA vacanaM rAjA rAghavaH prItamAnasaH . bhojanaM munimukhyAya yathAsiddhamupAharat .
sa tu bhuktvA munizreSThastadannamamRtopamam . sAdhu rAmeti saMbhASya svamAzramamupAgamat .
saMsmRtya kAlavAkyAni tato duHkhamupAgamat . duHkhena ca susaMtaptaH smRtvA taddhoradarzanam . avAGmukho dInamanA vyAhatuM na zazAka ha . tato buddhyA vinizcitya kAlavAkyAni rAghavaH . naitadastIti nizcitya tUSNImAsIngrahAyazAH .
sa dadarzAsane rAmo viSaNNaM pitaraM zubhe . kaikeyyA sahitaM dInaM mukhena parizuSyatA .
sa pituzcaraNau pUrvamabhivAdya vinItavat . tato vavande caraNau kaikeyyAH susamAhitaH .
rAmetyuktvA tu vacanaM vASpaparyAkulekSaNaH . zazAka nRpatirdIno nekSituM nAbhibhASitum .
tadapUrvaM narapate dRSTvA rUpaM bhayAvaham . rAmo ' pi bhayamApannaH padA spRSTveva pannagam .
indriyairaprahaSTaistaM zokasaMtApakarzitam . niHzvasantaM mahArAjaM vyathitAkulacetasam . UrmimAlinamakSobhyaM kSubhyantamiva sAgaram . upaplutamivAdityamuktAnRtamRSi yathA .
acintyakalpaM nRpatestaM zokamupadhArayan . babhUva saMrabdhataraH samudra iva parvaNi .7 . .
cintayAmAsa caturo rAmaH pitRhite rataH . kiMsvidadyaiva nRpatirna mAM pratyabhinandati .
anyadA mAM pitA dRSTvA kupito ' pi prasIdati . tasya mAmadya samprekSya kimAyAsaH pravartate .
sa dIna iva zokA " viSaNNavadanadyutiH . kaikeyImabhivAdyaiva rAmo vacanamabravIt . .
kaccinmayA nAparAddhamajJAnAd yena me pitA . kupitastanmamAcakSva tvamevainaM prasAdaya .
aprasannamanAH kiM nu sadA mAM prati vatsalaH . viSaNNavadano dInaH nahi mAM prati bhASate .
zArIro mAnaso vApi kaccidenaM na bAdhate . saMtApo vAbhitApo vA durlabhaM hi sadA sukham .
kaccina kiMcit bharate kumAre priyadarzane . zatrughne vA mahAsattve mAtRNAM vA mamAzubham .
atoSayan mahArAjamakurvan vA piturvacaH . muhUrtamapi neccheyaM jIvituM kupite nRpe .
yatomUlaM naraH pazyet prAdurbhAvamihAtmanaH . kathaM tasmin na varteta pratyakSe sati daivate .
kaccitte paruSaM kiMcidabhimAnAt pitA mama . ukto bhavatyA roSeNa yenAsya lulitaM manaH .
etadAcakSva me devi tattvena paripRcchataH . kiMnimittamapUrvo ' yaM vikAro manujAdhipe .
evamuktA tu kaikeyI rAghaveNa mahAtmanA . uvAcedaM sunirlajjA dhRSTamAtmahitaM vacaH .
na rAjA kupito rAma vyasanaM nAsya kiMcana . kiMcinmanogataM tvasya tvadbhayAtrAnubhASate .
priyaM tvAmapriyaM vaktuM vANI nAsya pravartate . tadavazyaM tvayA kAryaM yadanenAzrutaM mama .
eSa mahyaM varaM dattvA purA mAmabhipUjya ca . sa pazcAt tapyate rAjA yathAnyaH prAkRtastathA .
atisRjya dadAnIti varaM mama vizAmpatiH . sa nirarthaM gatajale setuM bandhitumicchati .
dharmamUlamidaM rAma viditaM ca satAmapi . tat styaM na tyajed rAjA kupitastvatkRte yathA . yadi tad vakSyate rAjA zubhaM vA yadi vAzubham . kariSyasi tataH sarvamAkhyAsyAmi punastvaham .
yadi tvabhihitaM rAjJA tvayi tanna vipatsyate . tato ' hamabhidhAsyAmi na hyeSa tvayi vakSyati .
etat tu vacanaM zrutvA kaikeyyA samudAhRtam . uvAca vyathito rAmastAM devI nRpasaMnidhau .
aho dhiG nArhase devi vaktuM mAmIdRzaM vacaH . ahaM hi vacanAd rAjJaH pateyamapi pAvake . bhakSayeyaM viSaM tIkSNaM pateyamapi cArNave . niyukto guruNA pitrA nRpeNa ca hitena ca . tad brUhi vacanaM devi rAjJo yadabhikAzitam . kariSye pratijAne ca rAmo dvirnAbhibhASate .
tamArjavasamAyuktamanAryA satyavAdinam . uvAca rAmaM kaikeyI vacanaM bhRzadAruNam .
purA devAsure yuddhe pitrA te mama rAghava . rakSitena varau dattau sazalyena mahAraNe .
tatra me yAcito rAjA bharatasyAbhiSecanam . gamanaM daNDakAraNye tava cAdyaiva rAghava .
yadi satyapratijJaM tvaM pitaraM kartumicchasi . AtmAnaM ca nara zreSTha mama vAkyamidaM zRNu .
saMnideze pitustiSTha yathAnena pratizrutam . tvayAraNyaM praveSTavyaM nava varSANi paJca ca .
bharatazcAbhiSicyeta yadetadabhiSecanam . tvadarthaM vihitaM rAjJA tena sarveNa rAghava .
sapta sapta ca varSANi daNDakAraNyamAzritaH . abhiSekamidaM tyaktvA jaTAcIradharo bhava .
bharataH kosalapateH prazAstu vasudhAmimAm . nAnAratnasamAkIrNAM savAjirathasaMkulAm .
etena tvAM narendro ' yaM kAruNyena samAplutaH . zokaiH saMkliSTavadano na zaknoti nirIkSitum .
etat kuru narendrasya vacanaM raghunandana . satyena mahatA rAma tArayasva narezvaram .
itIva tasyAM paruSaM vadantyAM na caiva rAmaH praviveza zokam . pravivyathe cApi mahAnubhAvo rAjAM ca putravyasanAbhitaptaH .
itIva tasyAM paruSaM vadantyAM na caiva rAmaH praviveza zokam . pravivyathe cApi mahAnubhAvo rAjAM ca putravyasanAbhitaptaH .
saMdIpyamAnAM vitrastAM trastarakSogaNAM purIm . avekSya hanumA~llaGkAM cintayAmAsa vAnaraH .
tasyAbhUtsumahAMstrAsaH kutsA cAtmanyajAyata . laGkAM pradahatA kameM kiMsvitkRtamidaM mayA .
dhanyAH khalu mahAtmAno ye buddhyA kopamutthitam . nirundhanti mahAtmAno dIptamagnimivAmbhasA .
kruddhaH pApaM na kuryAt kaH kruddho hanyAd gurunapi . kruddhaH paruSayA vAcA naraH sAdhUnadhikSipet .
vAcyAvAcyaM prakupito na vijAnAti karhicit . nAkAryamasti kruddhasya nAvAcyaM vidyate kvacit .
yaH samutpatitaM krodhaM kSamayaiva nirasyati . yathoragastvacaM jIrNA sa puruSa
vai ucyate . dhigastu mAM sudurbuddhiM nirlajja pApakRttamam . acintayitvA tAM sItAmagnidaM svAmighAtakam .
yadi dagdhA tviyaM sarvA nUnamAryApi jAnakI . dagdhA tena mayA bharturhataM kAryamajAnatA .
yadarthamayamArambhastatkAryamavasAditam . mayA hi dahatA laGkAM na sItA parirakSitA .
ISatkAryamidaM kAryaM kRtamAsInna saMzayaH . tasya krodhAbhibhUtena mayA mUlakSayaH kRtaH . vinaSTA jAnakI vyaktaM na hyadagdhaH pradRzyate . laGkAyAH kazciduddezaH sarvA bhasmIkRtA purI .
yadi tadvihataM kAryaM mayA prajJAviparyayAt . ihaiva prANasaMnyAso mamApi hyadya rocate .
kimagnau nipatAmyadya AhosvidvaDavAmukhe . zarIramiha sattvAnAM dadmi sAgaravAsinAm .
kathaM nu jIvatA zakyo mayA draSTuM harIzvaraH . tau vA puruSazArdUlau kAryasarvasvaghAtinA .
mayA khalu tadevedaM roSadoSAt pradarzitam . prathitaM triSu lokeSu kapitvamanavasthitam .
dhigastu rAjasaM bhAvamanIzamanavasthitam IzvareNApi yadrAgAnmayA sItA na rakSitA .
vinaSTAyAM tu sItAyAM tAvubhau vinaziSyataH . tayorvinAze sugrIvaH sabandhurvinaziSyati .
etadeva vacaH zrutvA bharato bhrAtRvatsalaH . dharmAtmA sahazatrughnaH kathaM zakSyati jIvitum .
ikSvAkuvaMze dharmiSThe gate nAzamasaMzayam . bhaviSyanti prajAH sarvAH zokasaMtApapIDitAH .
tadahaM bhAgyarahito luptadharmArthasaMgrahaH . roSadoSaparItAtmA vyaktaM lokavinAzanaH .
iti cintayatastasya nimittAnyupapedire . pUrvamapyupalabdhAni sAkSAt punaracintayat .
atha vA cArusarvAGgI rakSitA svena tejasA . na naziSyati kalyANI nAgniragnau pravartate .
nahi dharmAtmanastasya bhAryAmamitatejasaH . svacaritrAbhiguptAM tAM spraSTumarhati pAvakaH .
nUnaM rAmaprabhAveNa vaidehyAH sukRtena ca . yanmAM dahanakarmAyaM nAdahaddhavyavAhanaH .
trayANAM bharatAdInAM bhrAtRNAM devatA ca yA . rAmasya ca mana : kAntA sA kathaM vinaziSyati .
yad vA dahanakarmAyaM sarvatra prabhuravyayaH na me dahati lAGgulaM kathamAryA pradhakSyati .
punazcAcintayat tatra hanUmAn vismitastadA . hiraNyanAbhasya girerjalamadhye pradarzanam .
tapasA satyavAkyena ananyatvAcca bhartari . asau vinirdahedagni na tAmagniH pradhakSyati .
sa tathA cintayaMstatra devyA dharmaparigraham . zuzrAva hanumAMstatra cAraNAnAM mahAtmanAm .
aho khalu kRtaM karma durvigAhaM hanUmatA . agni visRjatA tIkSNaM bhImaM rAkSasasadmani .
prapalAyitarakSaH strIbAlavRddhasamAkulA . janakolAhalAdhmAtA krandantIvAdrikandaraiH . dagdheyaM nagarI laGkA sATTaprAkAratoraNA . jAnakI na ca dagdheti vismayo ' dbhuta eva naH .
iti zuzrAva hanumAnvAcaM tAmamRtopamAm . babhUva cAsya manaso harSastatkAlasambhavaH .
sa nimittaizca dRSTArthoH kAraNaizca mahAguNaiH . RSivAkyaizca hanumAnabhavatprItamAnasaH .
tataH kapiH prAptamanorathArthastamakSatAM rAjasutAM viditvA . pratyakSatastAM punareva dRSTvA pratiprayANAya matiM cakAra .
iti bruvati rAme tu lakSmaNo ' vAkzirA iva . dhyAtvA madhyaM jagAmAzu sahasA dainyaharSayoH . tadA tu baddhvA bhRkuTI dhruvormadhye nararSabhaH . nizazvAsa mahAsarpo bilastha iva roSitaH . tasya duSprativIkSyaM tad bhRkuTIsahitaM tadA . babhau kruddhasya siMhasya mukhasya sadRzaM mukham .
agrahastaM vidhunvaMstu hastI hastamIvAtmanaH . tiryagUja zarIre ca pAtayitvA zirodharAm .
agrAkSNA vIkSamANastu tiryagbhrAtaramabravIt . asthAne sambhramo yasya jAto vai sumahAnayam . dharmadoSaprasaGgena lokasyAnatizaGkayA . kathaM hyetadasambhrAntastvadvidho vaktumarhati . yathA hyevamazauNDIraM zauNDIraH kSatriyarSabhaH . kiM nAma kRpaNaM daivamazaktamabhizaMsasi .7 . . pApayoste kathaM nAma tayoH zaGkA na vidyate . santi dharmopadhAsaktA dharmAtman kiM na budhyase .8 . .
tayoH sucaritaM svArthaM zAThyAt parijihIrSatoH . yadi naivaM vyavasitaM syAddhi prAgeva rAghava . yayau prAgeva dattazca syAd varaH prakRtazca saH . lokavidviSTamArabdhaM tvadanyasyAbhiSecanam . notsahe sahituM vIra tatra me kSantumarhasi .
yenaivamAgatA dvaidhaM tava buddhirmahAmate . so ' pi dharmo mama dveSyo yatprasaGgAd vimuhyasi .
kathaM tvaM karmaNA zaktaH kaikeyIvazavartinaH . kariSyasi piturvAkyamadharmiSThaM vigarhitam .
yadayaM kilbiSAd bhedaH kRto ' pyevaM na gRhyate . jAyate tatra me duHkhaM dharmasaGgazca garhitaH .
tavAyaM dharmasaMyogo lokasyAsya vigarhitaH . manasApi kathaM kAmaM kuryAt tvAM kAmavRttayoH . tayostvahitayornityaM zaJcoH pitrabhidhAnayoH . yadyapi pratipattiste daivI cApi tayormatam . tathApyupekSaNIyaM te na me tadapi rocate . viklavo vIryahIno yaH sa daivamanuvartate . vIrAH sambhAvitAtmAno na daivaM paryupAsate . .16
daivaM puruSakAreNa yaH samarthaH prabAdhitum . na daivena vipatrArthaH puruSaH so ' vasIdati .
drakSyanti tvadya daivasya pauruSaM puruSasya ca . daivamAnuSayoradya vyaktA vyaktirbhaviSyati . adya me pauruSahataM daivaM drakSyanti vai janAH . yairdaivAdAhataM te ' dya dRSTaM rAjyAbhiSecanam .
atyaGkuzamivoddAmaM gajaM madajaloddhatam . pradhAvitamahaM daivaM pauruSeNa nivartaye .
lokapAlAH samastAste nAdya rAmAbhiSecanam . na ca kRtsnAstrayo lokA vihanyuH kiM punaH pitAH . .
yairvivAsastavAraNye mitho rAjan samarthitaH . araNye te vivatsyanti caturdaza samAstathA .
ahaM tadAzAM dhakSyAmi pitustasyAzca yA tava . abhiSekavighAtena putrarAjyAya vartate .
madbalena viruddhAya na syAd daivabalaM tathA . prabhaviSyati duHkhAya yathograM pauruSaM mama .
UrdhvaM varSasahasrAnte prajApAlyamanantaram . AryaputrAH kariSyanti vanavAsaM gate tvayi .
pUrvarAjarSivRttyA hi vanavAso ' bhidhIyate . prajA nikSipya putreSu putravat paripAlane .
sa ced rAjanyamekAgre rAjyavibhramazaGkayA . naivamicchasi dharmAtman rAjyaM rAma tvamAtmani .
pratijAne ca te vIra mA bhUvaM vIralokabhAk . rAjyaM ca tava rakSeyamahaM veleva sAgaram .
maGgalairabhiSiJcasva tatra tvaM vyApRto bhava . ahameko mahIpAlAnalaM vArayituM balAt .
na zobhArthAvimau bAhU na dhanurbhUSaNAya me . nAsirAbandhanArthAya na zarAH stambhahetavaH . amitramathanArthAya sarvametaccatuSTayam . na cAhaM kAmaye ' tyarthaM yaH syAcchatrurmato mama . asinA tIkSNadhAreNa vidyuccalitavarcasA . pragRhItena vai zatru vajriNaM vA na kalpaye .
khaGganiSpeSaniSpiSTairgahanA duzcarA ca me . hastyazvarathihastoruzirobhirbhavitA mahI .
khaGgadhArAhatA me ' dya dIpyamAnA ivAgnayaH . patiSyanti dviSo bhUmau meghA iva savidyutaH .
baddhagodhAmulitrANe pragRhItazarAsane . kathaM puruSamAnI syAt puruSANAM mayi sthite .
bahubhizcaikamatyasyannekena ca bahUjanAn . viniyokSyAmyahaM bANAnRvAjigajamarmasu .
adya me ' straprabhAvasya prabhAvaH prabhaviSyati . rAjJazcAprabhutAM kartuM prabhutvaM ca tava prabho .
adya candanasArasya keyUrAmokSaNasya ca . vasUnAM ca vimokSasya suhRdAM pAlanasya ca . anurUpAvimau bAhU rAma karma kariSyataH . abhiSecanavighnasya kartRNAM te nivAraNe .
bravIhi ko ' dyaiva mayA viyujyatAM tavAsuhRt prANayazaH suhRjjanaiH . yathA taveyaM vasudhA vazA bhavet tathaiva mAM zAdhi tavAsmi kiMkaraH .
vimRjya bASpaM parisAntvya cAsakRt sa lakSmaNaM rAghavavaMzavardhanaH . uvAca pitrorvacane vyavasthita nibodha mAmeSa hi saumya satpathaH .
so ' vatIrya dumAt tasmAd vidrumapratimAnanaH . vinItaveSaH kRpaNaH praNipatyopasRtya ca . tAmabravInmahAtejA hanUmAn mArutAtmajaH . zirasyaJjalimAdhAya sItAM madhurayA girA .
kA nu padmapalAzAkSi kliSTakauzeyavAsini . dumasya zAkhAmAlambya tiSThasi tvamaninditA . kimarthaM tava netrAbhyAM vAri sravati zokajam . puNDarIkapalAzAbhyAM viprakIrNamivodakam .
surANAmasurANAM ca nAgagandharvarakSasAm . yakSANAM kiMnarANAM ca kA tvaM bhavasi zobhane . kA tvaM bhavasi rudrANAM marutAM vA varAnane . vasUnAM vA varArohe devatA pratibhAsi me .
kiM nu candramasA hInA patitA vibudhAlayAt . rohiNI jyotiSAM zreSThA zreSThA sarvaguNAdhikA .
kopAd vA yadi vA mohAd bhartAramasitekSaNe . vasiSThaM kopayitvA tvaM vAsi kalyANyarundhatI .
ko nu putraH pitA bhrAtA bhartA vA te sumadhyame . asmAllokAdamuM lokaM gataM tvamanuzocasi .
rodanAdatiniHzvAsAd bhUmisaMsparzanAdapi . na tvAM devImahaM manye rAjJaH saMjJAvadhAraNAt . vyaJjanAni hi te yAni lakSaNAni ca lakSaye . mahiSI bhUmipAlasya rAjakanyA ca me matA .
rAvaNena janasthAnAd balAt pramathitA yadi . sItA tvamasi bhadraM te tanmamAcakSva pRcchataH .
yathA hi tava vai dainyaM rUpaM cApyatimAnuSam . tapasA cAnvito veSastvaM rAmamahiSI dhruvam .
sA tasya vacanaM zrutvA rAmakIrtanaharSitA . uvAca vAkyaM vaidehI hanUmantaM dumAzritam .
pRthivyAM rAjasiMhAnAM mukhyasya viditAtmanaH . snuSA dazarathasyAhaM zatrusainyapraNAzinaH . duhitA janakasyAhaM vaidehasya mahAtmanaH . sIteti nAmnA coktAhaM bhAryA rAmasya dhImataH .
samA dvAdaza tatrAhaM rAghavasya nivezane . bhuJjAnA mAnuSAn bhogAn sarvakAmasamRddhinI .
tatastrayodaze varSe rAjye cekSvAkunandanam . abhiSecayituM rAjA sopAdhyAyaH pracakrame .
tasmin samdhriyamANe tu rAghavasyAbhiSecane . kaikeyI nAma bhartAramidaM vacanamabravIt .
na pibeyaM na khAdeyaM pratyahaM mama bhojanam . eSa me jIvitasyAnto rAmo yadyabhiSicyate .
yattaduktaM tvayA vAkyaM prItyA nRpatisattama . taccenna vitathaM kAryaM vanaM gacchatu rAghavaH .
sa rAjA satyavAg devyA varadAnamanusmaran . mumoha vacanaM zrutvA kaikeyyAH krUramapriyam .
tatastaM sthaviro rAjA satyadharme vyavasthitaH . jyeSThaM yazasvinaM putraM rudan rAjyamayAcata .
sa piturvacanaM zrImAnabhiSekAt paraM priyam . manasA pUrvamAsAdya vAcA pratigRhItavAn .
dadyAnna pratigRhNIyAt satyaM brUyAnna cAnRtam . api jIvitahetohi rAmaH satyaparAkramaH .
sa vihAyottarIyANi mahArhANi mahAyazAH . visRjya manasA rAjyaM jananyai mAM samAdizat .
sAhaM tasyAgratastUrNaM prasthitA vanacAriNI . nahi me tena hInAyA vAsaH svarge ' pi rocate .
prAgeva tu mahAbhAgaH saumitrimitranandanaH . pUrvajasyAnuyAtrArthe kuzacIrairalaMkRtaH .
te vayaM bharturAdezaM bahumAnya dRDhavratAH . praviSTAH sma purAdRSTaM vanaM gambhIradarzanam .
vasato daNDakAraNye tasyAhamamitaujasaH . rakSasApahRtA bhAryA rAvaNena durAtmanA .
dvau mAsau tena me kAlo jIvitAnugrahaH kRtaH . UrdhvaM dvAbhyAM tu mAsAbhyAM tatastyakSyAmi jIvitam . .
tataH kumudakhaNDAbho nirmalaM nirmalodayaH . prajagAma nabhazcandro haMso nIlamivodakam .
sAcivyamiva kurvan sa prabhayA nirmalaprabhaH . candramA razmibhiH zItaiH siSeve pavanAtmajam .
sa dadarza tataH sItAM pUrNacandranibhAnanAm . zokabhArairiva nyastAM bhArai vamivAmbhasi .
didRkSamANo vaidehIM hanUmAn mArutAtmajaH . sa dadarza vidUrasthA rAkSasI?radarzanAH .
ekAkSImekakarNAM ca karNaprAvaraNAM tathA . akarNAM zaGkakarNAM ca mastakocchvAsanAsikAm .
atikAyoktamAGgIM ca tanudIrghazirodharAm . dhvastakezI tathAkezI kezakambaladhAriNIm .
lambakarNalalATAM ca lambodarapayodharAm . lamboSThI cibukoSThI ca lambAsyAM lambajAnukAm .
hrasvAM dIrghA ca kubnAM ca vikaTAM vAmanAM tathA . karAlA bhugnavaktrAM ca piGgAkSI vikRtAnanAm .
vikRtAH piGgalAH kAlIH krodhanAH kalahapriyAH . kAlAyasamahAzUlakUTamudgadhAriNI : .
varAhamRgazArdUlamahiSAjazivAmukhAH . gajoSTrahayapAdAzca nikhAtaziraso ' parAH .
ekahastaikapAdAzca kharakarNyazvakarNikAH . gokarNIrhastikarNIzca harikarNIstathAparAH .
atinAsAzca kAzcicca tiryaGnAsA anAsikAH . gajasaMnibhanAsAzca lalATocchvAsanAsikAH .
hastipAdA mahApAdA gopAdAH pAdacUlikAH . atimAtrazirogrIvA atimAtrakucodarIH .
atimAtrAsyanetrAzca dIrghajihvAnanAstathA . ajAmukhIrhastimukhI ! mukhI : sUkarImukhIH . hayoSTrakharavaktrAzca rAkSasI_radarzanAH .
zUlamudgarahastAzca krodhanAH kalahapriyAH . karAlA dhUmrakezinyo rAkSasIrvikRtAnanAH . pibanti satataM pAnaM surAmAMsasadApriyAH . mAMsazoNitadigdhAGgImA/sazoNitabhojanAH . tA dadarza kapizreSTho romaharSaNadarzanAH .
skandhavantamupAsInAH parivArya vanaspatim . tasyAdhastAcca tAM devIM rAjaputrImaninditAm . lakSayAmAsa lakSmIvAn hanUmAJjanakAtmajAm . niSprabhAM zokasaMtaptAM malasaMkulamUrdhajAm .
kSINapuNyAM cyutAM bhUmau tArAM nipatitAmiva . cAritravyapadezADhyAM bhartRdarzanadurgatAm .
bhUSaNairuttamaiInAM bhartRvAtsalyabhUSitAm . rAkSasAdhipasaMruddhAM bandhubhizca vinAkRtAm . viyUthAM siMhasaMruddhAM baddhAM gajavadhUmiva . candrarekhAM payodAnte zAradAbhrerivAvRtAm .
kliSTarUpAmasaMsparzAdayuktAmiva vallakIm . sa tAM bhartRhite yuktAmayuktAM rakSasAM vaze . azokavanikAmadhye zokasAgaramAplutAm . tAbhiH parivRtAM tatra sagrahAmiva rohiNIm .
dadarza hanumAMstatra latAmakusumAmiva . sA malena ca digdhAGgI vapuSA cApyalaMkRtA . mRNAlI paGkadigdheva vibhAti ca na bhAti ca .
malinena tu vastreNa parikliSTena bhAminIm . saMvRtAM mRgazAvAkSIM dadarza hanumAn kapiH .
tAM devIM dInavadanAmadInAM bhartRtejasA . rakSitAM svena zIlena sItAmasitalocanAm . .27
tAM dRSTvA hanumAn sItAM mRgazAvanibhekSaNAm . mRgakanyAmiva trastAM vIkSamANAM samantataH . dahantImiva niHzvAsairvRkSAn pallavadhAriNaH . saMghAtamiva zokAnAM duHkhasyormimimivotthitAm . tAM kSAmAM suvibhaktAGgI vinAbharaNazobhinIm . praharSamatulaM lebhe mArutiH prekSya maithilIm .
harSajAni ca so ' zrUNi tAM dRSTvA madirekSaNAm . mumoca hanumAMstatra namazcakre ca rAghavam .
namaskRtvAtha rAmAya lakSmaNAya ca vIryavAn . sItAdarzanasaMhaSTo hanumAn saMvRto ' bhavat .
tau tu dRSTvA mahAtmAnau bhrAtarau rAmalakSmaNau . varAyudhadharau vIrau sugrIvaH zaGkito ' bhavat .
udvignahRdayaH sarvA dizaH samavalokayan . na vyatiSThata kasmiMzcid deze vAnarapuMgavaH .
naiva cakre manaH sthAtuM vIkSamANau mahAbalau . kapeH paramabhItasya cittaM vyavasasAda ha .
cintayitvA sa dharmAtmA vimRzya gurulAghavam . sugrIvaH paramodvignaH sarvaistairvAnaraiH saha .
tataH sa sacivebhyastu sugrIvaH plavagAdhipaH . zazaMsa paramodvignaH pazyaMstau rAmalakSmaNau .
etau vanamidaM durga vAlipraNihitau dhruvam . chadmanA cIravasanau pracarantAvihAgatau .
tataH sugrIvasacivA dRSTvA paramadhanvinau . janmurgiritaTA tasmAdanyacchikharamuttamam .
te kSipramabhigamyAtha yUthapA yUthaparSabham . harayo vAnarazreSThaM parivAryopatasthire .
evamekAyanagatAH plavamAnA giregirim . prakampayanto vegena girINAM zikharANi ca . tataH zAkhAmRgAH sarve plavamAnA mahAbalAH . babhaJjuzca nagAMstatra puSpitAn durgamAzritAn .
Aplavanto harivarAH sarvatastaM mahAgirim . mRgamArjArazArdUlAMstrAsayanto yayustadA .
tataH sugrIvasacivAH parvatendre samAhitAH . saMgamya kapimukhyena sarve prAJjalayaH sthitAH .
tatastu bhayasaMtrastaM vAlikilviSazaGkitam . uvAca hanumAn vAkyaM sugrIvaM vAkyakovidaH .
sambhramastyajyatAmeSa sarvairvAlikRte mahAn . malayo ' yaM girivaro bhayaM nehAsti vAlinaH .
yasmAdudvignacetAstvaM vidruto haripuGgava . taM krUradarzanaM krUraM neha pazyAmi vAlinam .
yasmAt tava bhayaM saumyaM pUrvajAt pApakarmaNaH . sa neha vAlI duSTAtmA na te pazyAmyahaM bhayam .
aho zAkhAmRgatvaM te vyaktameva plavaGgama . laghucittatayAtmAnaM na sthApayasi yo matau . . . .
buddhivijJAnasampanna iGgitaiH sarvamAcara . nahyabuddhiM gato rAjA sarvabhUtAni zAsti hi .
sugrIvastu zubhaM vAkyaM zrutvA sarvaM hanUmataH . tataH zubhataraM vAkyaM hanUmantamuvAca ha .
dIrghabAhU vizAlAkSau zarazcApAsidhAriNau . kasya sa syAd bhayaM dRSTvA hyetau surasutopamau .
vAlipraNihitAveva zaGke ' haM puruSottamau . rAjAno bahumitrAzca vizvAso nAtra hi kSamaH .
arayazca manuSyeNa vijJeyAzchadmacAriNaH . vizvastAnAmavizvastAzchidreSu praharantyapi .
kRtyeSu vAlI medhAvI rAjAno bahudarzinaH . bhavanti parahantAraste jJeyAH prAkRtainaraiH .
tau tvayA prAkRteneva gatvA jJeyau plavaGgama . iGgitAnAM prakAraizca rUpavyAbhASaNena ca .
lakSayasva tayorbhAvaM prahRSTamanasau yadi . vizvAsayan prazaMsAbhiriGgitaizca punaH punaH .
mamaivAbhimukhaM sthitvA pRccha tvaM haripuGgava . prayojanaM pravezasya vanasyAsya dhanurdharau .
zuddhAtmAnau yadi tvetau jAnIhi tvaM plavaGgama . vyAbhASitairvA rUpairvA vijJeyA duSTatA ' nayoH .
ityevaM kapirAjena saMdiSTo mArutAtmajaH . cakAra gamane buddhiM yatra tau rAmalakSmaNau .
tatheti sampUjya vacastu tasya kapeH subhItasya durAsadasya . mahAnubhAvo hanumAn yayau tadA sa yatra rAmo ' tibalI salakSmaNaH .
dhRtarASTra uvAca tasminnatirathe droNe nihate pArSatena vai . mAmakAH pANDavAzcaiva kimakurvannataH param .
saMjaya uvAca
tasminnatirathe droNe nihate pArSatena vai . kauraveSu ca bhagneSu kuntIputro dhanaMjayaH .
dRSTavA sumahadAzcaryamAtmano vijayAvaham . yadRcchayA ' ' gataM vyAsaM papraccha bharatarSabha .
arjuna uvAca saMgrAme nyahanaM zatrUzaraudhairvimalairaham . agratA lakSaye yAntaM puruSaM pAvakaprabham .
jvalantaM zUlamudyamya yAM dizaM pratipadyate . tasyAM dizi vidIryante zatravo me mahAmune .
tena bhagnAnarIn sarvAn madbhagnAn manyate janaH . tena bhagnAni sainyAni pRSThato ' nuvrajAmyaham .
bhagavaMstanmamAcakSva ko vai sa puruSottamaH . zUlapANirmayA hRSTatejasA sUryasaMnibhaH .
na padbhyAM spRzate bhUmiM na ca zUlaM vimuJcati . zUlAcchUlasahasrANi niSpetustasya tejasA .
vyAsa uvAca prajApatInAM prathamaM taijasaM puruSaM prabhum . bhuvanaM bhUrbhuvaM devaM sarvalokezvaraM prabhum . IzAnaM varadaM pArtha dRSTavAnasi zaGkaram ! taM gaccha zaraNaM deva varadaM bhuvanezvaram .
mahAdevaM mahAtmAnamIzAnaM jaTilaM vibhum . tryakSaM mahAbhujaM rudraM zikhinaM cIravAsasam .
mahAdevaM haraM sthANuM varadaM bhuvanezvaram . jagatpradhAnamajitaM jagatprItimadhIzvaram .
jagadyoni jagadvIjaM jayinaM jagato gatim . vizvAtmAnaM vizvasRjaM vizvamUrtiM yazasvinam .
vizvezvaraM vizvanaraM karmaNAmIzvaraM prabhum . zambhuM svayambhuM bhUtezuM bhUtabhavyabhavodbhavam .
yogaM yogezvaraM sarvaM sarvalokezvarezvaram . sarvazreSThaM jagacchreSThaM variSThaM parameSThinam .
lokatrayavidhAtAramekaM lokatrayAzrayam . zuddhAtmAnaM bhavaM bhImaM zazAGkakRtazekharam . zAzvataM bhUdharaM devaM sarvavAgIzvarezvaram . . sudurjayaM jagannAthaM janmamRtyujarAtigam .
jJAnAtmAnaM jJAnagamyaM jJAnazreSThaM sudurvidam . dAtAraM caiva bhaktAnAM prasAdavihitAn varAn .
tasya pAriSadA divyA rUpairnAnAvidhairvibhoH . vAmanA jaTilA muNDA hrasvagrIvA mahodarAH .
mahAkAyA mahotsAhA mahAkarNAstathApare . AnanaivikRtaiH pAdaiH pArtha veSaizca vaikRtaiH .
IdRzaiH sa mahAdevaH pUjyamAno mahezvaraH . sa zivastAta tejasvI prasAdAd yAti te ' grataH .
tasmin ghore sadA pArtha saMgrAme romaharSaNe . drauNikarNakRpairguptAM maheSvAsaiH prahAribhiH . kastAM senAM tadA pArtha manasApi pradharSayet . Rte devAnmaheSvAsAd bahurUpAnmahezvarAt .
sthAtumutsahate kazcinna tasminnagrataH sthite . na hi bhUtaM samaM tena triSu lokeSu vidyate .
gandhenApi hi saMgrAme tasya kruddhasya zatravaH . visaMjJA hatabhUyiSThA vepanti ca patanti ca .
tasmai namastu kurvanto devAstiSThanti vai divi . ye cAnye mAnavA loke te ca svargajito narAH .
ye bhaktA varadaM devaM zivaM rudramumApatim . ananyabhAvena sadA sarvezaM samupAsate . ihaloke sukhaM prApya te yAnti paramAM gatim .
namaskuruSva kaunteya tasmai zAntAya vai sadA . rudrAya zitikaNThAya kaniSThAya suvarcase .
kapardine karAlAya haryakSavaradAya ca . yAmyAyAvyaktakezAya sadvRtte zaGkarAya ca . kAmyAya harinetrAya sthANave puruSAya ca . harikezAya muNDAya kRzAyottAraNAya ca . bhAskarAya sutIrthAya devadevAya raMhase . bahurUpAya zarvAya priyAya priyavAsase .
uSNISiNe suvaktrAya sahasrAkSAya mIDhuSe . girizAya prazAntAya yataye cIravAsase .
hiraNyabAhave rAjJe ugrAya pataye dizAm . parjanyayataye caiva bhUtAnAM pataye namaH .
vRkSANAM pataye caiva gavAM ca pataye namaH . vRkSarAvRtakAyAya senAnye madhyamAya ca .
sruvahastAya devAya dhanvine bhArgavAya ca . bahurUpAya vizvasya pataye muJjavAsase .
sahasrazirase caiva sahasranayanAya ca . sahasrabAhave caiva sahasracaraNAya ca .
zaraNaM gaccha kaunteya varadaM bhuvanezvaram . umApatiM virUpAkSaM dakSayajJanibarhaNam .
prajAnAM patimavyagraM bhUtAnAM patimavyayam . kapardinaM vRSAvartaM vRSanAbhaM vRSadhvajam .
vRSadaSa vRSapatiM vRSazRGgaM vRSarSabham . vRSAGka vRSabhodAraM vRSabhaM vRSabhekSaNam .
vRSAyudhaM vRSazaraM vRSabhUtaM vRSezvaram . mahodaraM mahAkAyaM dvIpicarmanivAsinam .
lokezaM varadaM muNDaM brahmaNyaM brAhmaNapriyam . trizUlapANiM varadaM khagacarmadharaM prabhum .
pinAkinaM khaDgadharaM lokAnAM patimIzvaram . prapadye zaraNaM devaM zaraNyaM cIravAsasam . namastasmai surezAya yasya vaizravaNaH sakhA . suvAsase namastubhyaM suvratAya sudhanvine .
dhanurdharAya devAya priyadhanvAya dhanvine . dhanvantarAya dhanuSe dhanvAcAryAya te namaH .
ugrAyudhAya devAya namaH suravarAya ca . namo ' stu bahurUpAya namo ' stu bahudhanvine .
namo ' stu sthANave nityaM namastasmai tapasvine . namo ' stu tripuranAya bhaganAya ca vai namaH .
vanaspatInAM pataye narANAM pataye namaH . mAtRNAM pataye caiva gaNAnAM pataye namaH .
gavAM ca pataye nityaM yajJAnAM pataye namaH . apAM ca pataye nityaM devAnAM pataye namaH .
pUSNo dantavinAzAya tryakSAya varadAya ca . nIlakaNThAya piGgAya svarNakezAya vai namaH .
karmANi yAni divyAni mahAdevasya dhImataH . tAni te kIrtayiSyAmi yathAprajJaM yathAzrutam .
na surA nAsurA loke na gandharvA na rAkSasAH . sukhamedhanti kupite tasminnapi guhAgatAH .
dakSasya yajamAnasya vidhivat sambhRtaM purA . vivyAdha kupito yajJaM nirdayastvabhavat tadA .
dhanuSA bANamutsRjya saghoSaM vinanAda ca . te na zarma kutaH zAnti lebhire sma surAstadA .
vidrute sahasA yajJe kupite ca mahezvare . tena jyAtalaghoSeNa sarve lokAH samAkulAH .
babhUvurvazagAH pArtha nipetuzca surAsurAH . ApazcukSubhire sarvAzcakampe ca vasuMdharA .
parvatAzca vyazIryanta dizo nAgAzca mohitAH . andhena tamasA lokA na prAkrAzanta saMvRtAH .
janivAn saha sUryeNa sarveSAM jyotiSAM prabhAH . cukSubhurbhayabhItAzca zAntiM cakrustathaiva ca . RSayaH sarvabhUtAnAmAtmanazca sukhaiSiNaH . pUSANamabhyadravata zaMkaraH prahasanniva .
puroDAzaM bhakSayato dazanAn vai vyazAtayat . tato nizcakramurdevA vepamAnA natAH sma te .
punazca saMdadhe dIptAn devAnAM nizitAzarAn . sadhUmAn sasphuliGgAMzca vidyuttoyadasaMnibhAn .
taM dRSTvA tu surAH sarve praNipatya mahezvaram . rudrasya yajJabhAgaM ca viziSTaM te tvakalpayan .
bhayena tridazA rAjaJcharaNaM ca prapedire . tena caivAtikopena sa yajJaH saMdhitastadA .
rudraM jagmuH bhagnAzcApi surA Asana bhItAzcAdyApi taM prati . asurANAM purANyAsaMsrINi vIryavatAM divi .
AyasaM rAjataM caiva sauvarNaM paramaM mahat . sauvarNa kamalAkSasya tArakAkSasya rAjatam .
tRtIyaM tu puraM teSAM vidyunmAlina Ayasam . na zaktastAni maghavAn bhettuM sarvAyudhairapi .
atha sarve purA zaraNamarditAH . te tamUcurmahAtmAnaM sarve devAH savAsavAH .
brahmadattavarA hyete ghorAstripuravAsinaH . pIDayantyadhikaM lokaM yasmAt te varadarpitAH .
tvadRte devadeveza nAnyaH zaktaH kathaMcana . hantuM daityAn mahAdeva jahi tAMstvaM suradviSaH .
rudra raudrA bhaviSyanti pazavaH sarvakarmasu . nipAtayiSyase caitAnasurAn bhuvanezvara .
sa tathoktastathetyuktvA devAnAM hitakAmyayA . gandhamAdanavindhyau ca kRtvA vaMzadhvajau haraH .
pRthvI sasAgaravanAM rathaM kRtvA tu zaGkaraH . akSaM kRtvA tu nAgendraM zeSaM nAma trilocanaH .
cakre kRtvA tu candrArko devadevaH pinAkadhRk . aNI kRtvailapatraM ca puSpadantaM ca tryambakeH .
yUpaM kRtvA tu malayamavanAhaM ca takSakam . yoktrAGgAni ca sattvAni kRtvA
vedAn kRtvA ' tha caturazcaturazvAn mahezvaraH . upavedAn khalInAMzca kRtvA lokatrayezvaraH .
gAyatrI pragrahaM kRtvA sAvitrI ca mahezvaraH . kRtvoGkAraM pratodaM ca brahmANaM caiva sArathim .
gANDIvaM mandaraM kRtvA guNaM kRtvA tu vAsukim . viSNuM zarottamaM kRtvA zalyamagniM tathaiva ca .
zarvaH pratApavAn . vAyukRtvAtha vAjAbhyAM puDhe vaivasvataM yamam . vidyut kRtvAtha nizrANaM melaM kRtvAtha vai dhvajam .
Aruhya sa rathaM divyaM sarvadevamayaM zivaH . tripurasya vadhArthAya sthANuH praharatAM varaH . asurANAmantakaraH zrImAnatulavikramaH . stUyamAnaH suraiH pArtha RSibhizca tapodhanaiH .
sthAnaM mAhezvaraM kRtvA divyamapratimaM prabhuH . atiSThat sthANubhUtaH sa sahasraM parivatsarAn .
yadA trINi sametAni antarikSe purANi ca . triparvaNA trizalyena tadA tAni bibheda saH .
purANi na ca taM zekurdAnavAH prativIkSitum . zaraM kAlAgnisaMyuktaM viSNusomasamAyutam .
purANi dagdhavantaM taM devI yAtA pravIkSitum . bAlamaGkagataM kRtvA svayaM paJcazikhaM punaH .
umA jijJAsamAnA vai ko ' yamityabravIt surAn . asUyatazca zakrasya vajreNa prahariSyataH .
bAhuM savajaM taM tasya kruddhasyAstamabhayat prabhuH . prahasya bhagavAMstUrNaM sarvalokezvaro vibhuH .
tata : sa stambhitabhujaH zakro devagaNairvRtaH . jagAma sasurastUrNaM brahmANaM prabhumavyayam .
te taM praNamya zirasA procuH prAJjalayastadA . kimapyaGkagataM brahman pArvatyA bhUtamadbhutam .
bAlarUpadharaM dRSTvA nAsmAbhirabhilakSitaH . tasmAt tvAM praSTumicchAmo nirjitA yena vai vayam .
ayudhyatA hi bAlena lIlayA sapuraMdarAH . teSAM tad vacanaM zrutvA brahmA brahmavidAM varaH .
dhyAtvA sa zambhuM bhagavAn bAlaM cAmitatejasam . uvAca bhagavAn brahmA zAdIMzca surottamAn .
carAcarasya jagataH prabhuH sa bhagavAn haraH . tasmAt parataraM nAnyat kiMcidasti mahezvarAt .
yo dRSTo hyumayA sArdhaM yuSmAbhiramitadyutiH . sa pArvatyAH kRte zarvaH kRtavAn bAlarUpatAm .
te mayA sahitA yUyaM prApayadhvaM tameva hi . sa eSa bhagavAn devaH sarvalokezvaraH prabhuH .
na sambubudhire cainaM devAstaM bhuvanezvaram . saprajApatayaH sarve bAlArkasadRzaprabham . athAbhyetya tato brahmA dRSTvA sa ca mahezvaram . ayaM zreSTha iti jJAtvA vavande taM pitAmahaH .
brahmovAca tvaM yajJo bhuvanasyAsya tvaM gatistvaM parAyaNam . tvaM bhavastvaM mahAdevastvaM dhAma paramaM padam .
tvayA sarvamidaM vyAptaM jagat sthAvarajaGgamam . bhagavan bhUtabhavyeza lokanAtha jagatpate . prasAdaM kuru zakrasya tvayA krodhArditasya vai .
vyAsa uvAca padmayonivacaH zrutvA tataH prIto mahezvaraH . prasAdAbhimukho bhUtvA aTTahAsamathAkarot .
tataH prasAdayAmAsurumAM rudraM ca te surAH . abhavaca punarbAhuryathAprakRti vajriNaH .
teSAM prasanno bhagavAn sapatnIko vRSadhvajaH . devAnAM tridazazreSTho dakSayajJavinAzanaH .
sa vai rudraH sa ca zivaH so ' gniH sarvazca sarvavit . sa cendrazcaiva vAyuzca so ' zvinau ca sa vidyutaH .
sa bhava : sa ca parjanyo mahAdevaH sanAtanaH . sa candramAH sa cezAnaH sa sUryo varuNazca saH .
sa. kAla : so ' ntako mRtyuH sa yamo rAjyahAni tu . mAsArdhamAsA RtavaH saMdhye saMvatsarazca saH .
dve dhAtA ca sa vidhAtA ca vizvAtmA vizvakarmakRt . sarvAsAM devatAnAM ca dhArayatyavapurvapuH .
sarvadevaiH stuto devaH saikadhA bahudhA ca saH . zatadhA sahasradhA caiva bhUyaH zatasahasradhA .
tanU tasya devasya vedajJA brAhmaNA viduH . ghorA cAnyA zivA cAnyA te tanU bahudhA punaH .
ghorA tu yA tanustasya so ' gnirviSNuH sa bhAskaraH . saumyA tu punarevAsya Apo jyotIMSi candramAH .
vedA sAGgopaniSadaH purANAdhyAtmanizcayAH . yadatra paramaM guhyaM sa vai devo mahezvaraH .
IdRzazca mahAdevo bhUyAMzca bhagavAnajaH . na hi sarve mayA zakyA vaktuM bhagavato guNAH .
api varSasahasreNa satataM pANDunandanA sarvairgrahairgRhItAn vai sarvapApasamanvitAn .
sa mocayati suprItaH zaraNyaH zaraNAgatAn . AyurArogyamaizvaryaM vittaM kAmAMzca puSkalAn . 112 . sa dadAti manuSyebhyaH sa caivAkSipate punaH . sendrAdiSu ca deveSu tasya caizvaryamucyate .
sa caiva vyApRto loke manuSyANAM zubhAzubhe . aizvaryAccaiva kAmAnAmIzvarazca sa ucyate .
mahezvaraca mahatAM bhUtAnAtIzvarazca saH . bahubhirbahudhA rUpairvizvaM vyApnoti vai jagat .
tasya devasya yad vaktraM samudre tadadhiSThitam . vaDavAmukheti vikSyAtaM pibat toyamayaM haviH .
eSa caiva zmazAneSu devo vasati nityazaH . yajantyenaM janAstatra vIrasthAna itIzvaram .
asya dIptAni rUpANi ghorANi ca bahUni ca . loke yAnyasya pUjyante manuSyAH pravadanti ca .
nAmadheyAni lokeSu bahUnyasya yathArthavat . nirucyante mahattvAca vibhutvAt karmaNastathA .
vede cAsya samAmnAtaM zatarudriyamuttamam . nAmnA cAnantarudreti hyupasthAnaM mahAtmanaH .
sa kAmAnAM prabhurdevo ye divyA ye ca mAnuSAH . sa vibhuH sa prabhurdevo vizvaM vyApnoti vai mahat .
jyeSThaM bhUtaM vadantyenaM brAhmaNA munayastathA . prathamo hyeSa devAnAM mukhAdasyAnalo ' bhavat .
sarvathA yat pazUn pAti taizca yad ramate punaH . teSAmadhipatiryaca tasmAt pazupatiH smRtaH .
divyaM ca brahmacaryeNa liGgamasya yathA sthitam . mahayatyeSa lokAMzca mahezvara iti smRtaH .
RSayazcaiva devAzca gandharvApsarasastathA . liGgamasyArcayanti sma taccApyUksamAsthitam .
pUjyamAne tatastasmin modate ca mahezvaraH . sukhI prItazca bhavati prahRSTazcaiva zaGkaraH .
yadasya bahudhA rUpaM bhUtabhavyabhavasthitam . sthAvaraM jaGgamaM caivaM bahurUpastataH smRtaH .
ekAkSo jAjvalanAste sarvato ' kSimayo ' pi vA . krodhAd yazcAvizallokAMstasmAt sarva iti smRtaH .
dhUmrarUpaM ca yat tasya dhUrjaTistena cocyate . vizvedevAzca yat tasmin vizvarUpastataH smRtaH .129
tisro devIryadA caiva bhajate bhuvanezvaraH . dyAmapaH pRthivIM caiva tryambakazca tataH smRtaH .
samedhayati yannityaM sarvArthAn sarvakarmasu . zivamicchan manuSyANAM tasmAdeSa zivaH smRtaH .
sahasrAkSo ' yutAkSo vA sarvato ' kSimayo ' pi vA . yaca vizvaM mahat pAti mahAdevastataH smRtaH .
mahat pUrvaM sthito yaca prANotpattisthitazca yat . sthitaliGgazca yannityaM tasmAt sthANuriti smRtaH .133
sUryAcandramasoloke prakAzante rucazca yAH . tAH kezasaMjJitAstryakSe vyomakezastataH smRtaH .
bhUtaM bhavyaM bhaviSyaM ca sarvaM jagadazeSataH . bhava eva tato yasmAd bhUtabhavyabhavodbhavaH .
kapiH zreSTha iti prokto dharmazca vRSa ucyate . sa devadevo bhagavAn kIrtyate ' to vRSAkapiH .
brahmANamindraM varuNaM yamaM dhanadameva ca . nigRhya harate yasmAt tasmAddhara iti smRtaH .
nimIlitAbhyAM netrAbhyAM balAd devo mahezvaraH . lalATe netramasRjat tena tryakSaH sa ucyate .
viSamasthaH zarIreSu samazca prANinAmiha . sa vAyurviSamastheSu prANo ' pAnaH zarIriSu .
pUjayed vigrahaM yastu liGgaM cApi mahAtmanaH . liGgaM pUjayitA nityaM mahatIM zriyamaznute .
UrubhyAmardhamAgneyaM somArdhaM ca zivA tanuH . . Atmano ' rdhaM tathA cAgniH somo ' rdhaM punarucyate .
taijasI mahatI dIptA devebhyo ' sya zivA tanuH . bhAsvatI mAnuSeSvasya tanu?rAgnirucyate .
brahmacaryaM caratyeSa zivA yAsya tanustayA . yAsya ghoratarA mUrtiH sarvAnatti tayezvaraH .
yanirdahati yat tIkSNo yadugro yat pratApavAn . mAMsazoNitamajjAdo yat tato rudra ucyate .
eSa devo mahAdevo yo ' sau pArtha tavAgrataH . saMgrAme zAtravAn nighnaMstvayA hRSTaH pinAkadhuk .
sindhurAjavadhArthAya pratijJAte tvayAnagha . kRSNena darzitaH svapne yastu zailendramUrdhani .
eSa vai bhagavAn devaH saMgrAme yAti te ' grataH . yena dattAni te ' strANi yaistvayA dAnavA hatAH .
dhanyaM yazasyamAyuSyaM puNyaM vedaizca sammitam . devadevasya te pArtha vyAkhyAtaM zatarudriyam .
sarvArthasAdhanaM puNyaM sarvakilbiSanAzanam . sarvapApaprazamanaM sarvaduHkhabhayApaham . caturvidhamidaM stotraM yaH zRNoti naraH sadA . vijitya zatrUn sarvAn sa rudraloke mahIyate .
caritaM mahAtmano nityaM sAMgrAmikamidaM smRtam . paThan vai zatarudrIyaM zRNvaMzca satatotthitaH . bhakto vizvezvaraM deva mAnuSeSu ca yaH sadA . varAn kAmAn sa labhate prasanne tryambake naraH .
gaccha yuddhyasva kaunteya na tavAsti parAjayaH . yasya mantrI ca goptA ca pArzvastho hi janArdanaH . .153
saMjaya uvAca evamuktvArjunaM saMkhye parAzarasutastadA . jagAma bharatazreSTha yathAgatamarindama .
yuddhaM kRtvA mahad ghoraM paJcAhAni mahAbalaH . brAhmaNo nihato rAjan brahmalokamavAptavAn .
svadhIte yat phalaM vede tadasminnapi parvaNi . kSatriyANAmabhIrUNAM yuktamatra mahad yazaH .
ya idaM paThate parva zRNuyAd vApi nityazaH . sa mucyate mahApApaiH kRtaioraizca karmabhiH .
yajJAvAptiAhmaNasyeha nityaM ghore yuddhe kSatriyANAM yazcA zeSau varNI kAmamiSTaM labhete putrAn pautrAn nityamiSTAMstathaiva .
svadhIte yat phalaM vede tadasminnapi parvaNi . kSatriyANAmabhIrUNAM yuktamatra mahad yazaH .
ya idaM paThate parva zRNuyAd vApi nityazaH . sa mucyate mahApApaiH kRtaioraizca karmabhiH .
yajJAvAptiAhmaNasyeha nityaM ghore yuddhe kSatriyANAM yazcA zeSau varNI kAmamiSTaM labhete putrAn pautrAn nityamiSTAMstathaiva .
dhRtarASTra uvAca yudhiSThira mahAbAho kaccit tvaM kuzalI hyasi . sahito bhrAtRbhiH sarvaiH paurajAnapadaistathA .
ye ca tvAmanujIvanti kaccit te ' pi nirAmayAH . sacivA bhRtyavargAzca guravazcaiva te nRpa .
kaccit te ' pi nirAtaGkA vasanti viSaye tava . kaccid vartasi paurANI vRttiM rAjarSisevitAm .
kaccinyAyAnanucchidya kozaste ' bhiprapUryate . arimadhyasthamitreSu vartase cAnurUpataH .
brAhmaNAnagrahArairvA yathAvadanupazyasi . kaccit te parituSyanti zIlena bharatarSabha . . zatravo ' pi kutaH paurA bhRtyA vA svajano ' pi vA . kaccid yajasi rAjendra zraddhAvAn pitRdevatAH .
atithInannapAnena kaccidarcasi bhArata . kaccinnayapathe viprAH svakarmaniratAstava . .
kSatriyA vaizyavargA vA zUdrA vApi kuTumbinaH . kaccit strIbAlavRddhaM te na zocati na yAcate . jAmayaH pUjitAH kaccit tava gehe nararSabha .
kaccid rAjarSivaMzo ' yaM tvAmAsAdya mahIpatim . yathocitaM mahArAja yazasA nAvasIdati . ityevaMvAdinaM taM sa nyAyavit pratyabhASata .
vaizampAyana uvAca kuzalapraznasaMyuktaM kuzalo vAkyakarmaNi . kaccit te vardhate rAjastapo damazamau ca te .
yudhiSThira uvAca api me jananI ceyaM zuzrUSurvigataklamA . athAsyAH saphalo rAjan vanavAso bhaviSyati .
iyaM ca mAtA jyeSThA me zItavAtAvakarzitA . ghoreNa tapasA yuktA devI kaccinna zocati . hatAn putrAn mahAvIryAn kSatradharmaparAyaNAn . nApadhyApati vA kaccidasmAn pApakRtaH sadA .
kva cAsau viduro rAjan nemaM pazyAmahe vayam . saJjayaH kuzalI cAyaM kaccinnu tapasi sthiraH .
vaizampAyana uvAca ityuktaH pratyuvAcedaM dhRtarASTro janAdhipam . kuzalI viduraH putra tapo ghoraM samAzritaH . vAyubhakSo nirAhAraH kRzo dhamanisantataH . kadAcid dRzyate vipraiH zUnye ' smin kAnane kvacit .
ityevaM bruvatastasya jaTI vITAmukhaH kRzaH . digvAsA maladigdhAGgo vanareNusamukSitaH .
dUrAdAlakSitaH kSattA tatrAkhyAto mahIpateH . nivartamAnaH sahasA rAjan dRSTvA ' ' zramaM prati .
tamanvadhAvannRpatireka eva yudhiSThiraH . pravizantaM vanaM ghoraM lakSyAlakSyaM kvacit kvacit . .
bho bho vidura rAjAhaM dayitaste yudhiSThiraH . iti bruvannarapatistaM yatnAdabhyadhAvata .
tato vivikta ekAnte tasthau buddhimatAM varaH . viduro vRkSamAzritya kaccitatra vanAntare .
taM rAjA kSINabhUyiSThamAkRtImAtrasUcitam . abhijajJe mahAbuddhiM mahAbuddhiyudhiSThiraH .
yudhiSThiro ' hamasmIti vAkyamuktvAgrataH sthitaH . vidurasya zrave rAjA taM ca pratyabhyapUjayat .
tataH so ' nimiSo bhUtvA rAjAnaM tamudaikSata . saMyojya vidurastasmin dRSTiM dRSTyA samAhitaH .
viveza viduro dhImAn gAtrairgAtrANi caiva ha . prANAn prANeSu ca dadhadindriyANIndriyeSu ca .
sa yogabalamAsthAya viveza nRpatestanum . viduro dharmarAjasya tejasA prajvalanniva .
vidurasya zarIraM tu tathaiva stabdhalocanam . vRkSAzritaM tadA rAjA dadarza gatacetanam .
balavantaM tathA ' ' tmAnaM mene bahuguNaM tadA . dharmarAjo mahAtejAstacca sasmAra pANDavaH . paurANAmAtmanaH sarvaM vidyAvAn sa vizAmpate . yogadharmaM mahAtejA vyAsena kathitaM yathA .
dharmarAjazca tatraiva saMcaskArayiSustadA . dagdhukAmo ' bhavad vidvAnatha vAgabhyabhASata . bho bho rAjanna dagdhavyametad vidurasaMjJakam . kalevaramihaivaM te dharma eSa sanAtanaH .
lokAH sAntAnikA nAma bhaviSyantyasya bhArata . yatidharmamavApto ' sau naiSa zocyaH paraMtapa .
ityukto dharmarAja : sa vinivRtya tataH punaH . rAjJo vaicitravIryasya tat sarvaM pratyavedayat .
tataH sa rAjA dyutimAn sa ca sarvo janastadA . bhImasenAdayazcaiva paraM vismayamAgatAH .
tacchrutvA prItimAn rAjA bhUtvA dharmajamabravIt . Apo mUlaM phalaM caiva mamedaM pratigRhyatAm . yadartho hi naro rAjastadartho ' syAtithiH smRtaH .
ityuktaH sa tathetyevaM prAha dharmAtmajo nRpam . phalaM mUlaM ca bubhuje rAjJA dattaM sahAnujaH .
tataste vRkSamUleSu kRtavAsaparigrahAH . tAM rAtrimavasan sarve phalamUlajalAzanAH .
nArada uvAca evamuktaH suparNena tathyaM vacanamuttamam . vimRzyAvahito rAjA nizcitya ca punaH punaH .
yaSTA kratusahasrANAM dAtA dAnapatiH prabhuH . yayAtiH sarvakAzIza idaM vacanamabravIt .
dRSTvA priyasakhaM TAyaM gAlavaM ca dvijarSabham . nidarzanaM ca tapasA bhikSA zlAghyAM ca kIrtitAm .
atItya ca nRpAnanyAnAdityakulasambhavAn . matsakAzamanuprAptAvetAM buddhimavekSya ca .
adya me saphalaM janma tAritaM cAdya me kulam . adyAyaM tArito dezo mama tArkSya tvayAnagha . .
vaktumicchAmi tu sakhe yathA jAnAsi mAM purA . na tathA vittavAnasmi kSINaM vittaM ca me sakhe . .
na ca zakto ' smi te kartuM moghamAgamanaM khaga . na cAzAmasya viprarSevitathIkartumutsahe . tat tu dAsyAmi yat kAryamidaM sampAdayiSyati . abhigamya hatAzo hi nivRtto dahate kulam .
nAtaH paraM vainateya kiMcit pApiSThamucyate . yathAzAnAzanAlloke dehi nAstIti vA vacaH .
hatAzo hyakRtArthaH san hataH sambhAvito naraH . hinasti tasya putrAMzca pautrAMzcAkurvato hitam .
tasmAccaturNAM vaMzAnAM sthApayitrI sutA mama . iyaM surasutaprakhyA sarvadharmopacAyinI .
pradAsyanti nRpA sadA devamanuSyANAmasurANAM ca gAlava . kAdikSatA rUpato bAlA sutA me pratigRhyatAm .
asyAH zulkaM rAjyamapi dhruvam . kiM punaH zyAmakarNAnAM hayAnAM dve catuH zate .
sa bhavAn pratigRhNAtu mamaitAM mAdhavIM sutAm . ahaM dauhitravAn syAM vai vara eSa mama prabho .
pratigRhya ca tAM kanyAM gAlavaH saha pakSiNA . punardrakSyAva ityuktvA pratasthe saha kanyayA .
upalabdhamidaM dvAramazvAnAmiti cANDajaH . uktvA gAlavamApRcchya jagAma bhavanaM svakam .
gate patagarAje tu gAlavaH saha kanyayA . cintayAnaH kSamaM dAne rAjJAM vai zulkato ' gamat .
so ' gacchanmanasekSvAkuM haryazvaM rAjasattamam . ayodhyAyAM mahAvIryaM caturaGgabalAnvitam .
kozadhAnyabalopetaM priyapauraM dvijapriyam . prajAbhikAmaM zAmyantaM kurvANaM tapa uttamam .
tamuvAgamya vipraH sa haryazvaM gAlavo ' bravIt . kanyeyaM mama rAjendra prasavaiH kulavardhinI .
iyaM zulkena bhAryArthaM haryazva pratigRhyatAm . zulkaM te kIrtayiSyAmi tacchrutvA sampradhAryatAm .
yudhiSThira uvAca nApadAmasti maryAdA na nimittaM na kAraNam . dharmastu vibhajatyarthamubhayoH puNyapApayoH .
bhIma uvAca prAtikAmyanayat kRSNAM sabhAyAM preSyavat tadA . na mayA nihatastatra tena prAptAH sma saMzayam .
arjuna uvAca vAcastIkSNAsthibhedinyaH sUtaputreNa bhASitAH . atitIvrA mayA kSAntAstena prAptAH sma saMzayam .
sahadeva uvAca zakunistvAM yadAjaiSIdakSadyUtena bhArata . sa mayA na hatastatra tena prAptAH sma saMzayam .
vaizampAyana uvAca tato yudhiSThiro rAjA nakulaM vAkyamabravIt . Aruhya vRkSaM mAdreya nirIkSasva dizo daza .
pAnIyamantike pazya vRkSAMzcApyudakAzritAn . ete hi bhrAtaraH zrAntAstava tAta pipAsitAH .
nakulastu tathetyuktvA zIghramAruhya pAdapam . abravId bhrAtaraM jyeSThamabhivIkSya samantataH .
pazyAmi bahulAn rAjan vRkSAnudakasaMzrayAn . sArasAnAM ca nidimatrodakamasaMzayam .
tato ' bravIt satyadhRtiH kuntIputro yudhiSThiraH . gaccha saumya tataH zIghraM tUNaiH pAnIyamAnaya .
nakulastu tathetyuktvA bhrAturyeSThasya zAsanAt . prAdravad yatra pAnIyaM zIghraM caivAnvapadyata .
sa dRSTvA vimalaM toyaM sArasaiH parivAritam . pAtukAmastato vAcamantarikSAt sa zuzruve .
yakSa uvAca mA tAta sAhasaM kArmima pUrvaparigrahaH . praznAnuktvA tu mAdreya tataH piba harasva ca .
anAdRtya tu tad vAkyaM nakulaH supipAsitaH . apibacchItalaM toyaM pItvA ca nipapAta ha .
cirAyamANe nakule kuntIputro yudhiSThiraH . abravId bhrAtaraM vIraM sahadevamariMdamam .
bhrAtA hi cirayAto naH sahadeva tavAcajaH . tathaivAnaya sodaryaM pAnIyaM ca tvamAnaya .
sahadevastathetyuktvA tAM dizaM pratyapadyata . dadarza ca hataM bhUmau bhrAtaraM nakulaM tadA .
bhrAtRzokAbhisaMtaptastRSayA ca prapIDitaH . abhidudrAva pAnIyaM tato vAgabhyabhASata .
mA tAta sAhasaM kArmima pUrvaparigrahaH . praznAnuktvA yathAkAmaM pivasva ca harasva ca .
anAhRtya tu tad vAkyaM sahadevaH pipAsitaH . apibacchItalaM toyaM pItvA ca nipapAta ha .
athAbravIt sa vijayaM kuntIputro yudhiSThiraH . bhrAtarau te ciragatau bIbhatso zatrukarzana .
tau caivAnaya bhadraM te pAnIyaM ca tvamAnaya . tvaM hi nastAta sarveSAM duHkhitAnAmapAzrayaH .
evamukto guDAkezaH pragRhya sazaraM dhanuH . AmuktakhaGgo medhAvI tat saraH pratyapadyata .
tataH puruSazArdUlo pAnIyaharaNe gatau . tau dadarza hatau tatra bhrAtarau zvetavAhanaH .
prasuptAviva tau dRSTvA narasiMhaH suduHkhitaH . dhanurudyamya kaunteyo vyalokayat tad vanam .
nApazyat tatra kiJcit sa bhUtamasmin mahAvane . savyasAcI tataH zrAntaH pAnIyaM so ' bhyadhAvata .
abhidhAvaMstato vAkyamantarikSAt sa zuzruve . kimAsIdasi pAnIyaM tacchakyaM balAt tvayA . .
kaunteya yadi praznAMstAn mayoktAn pratipatsyase . tataH pAsyasi pAnIyaM hariSyasi ca bhArata .
vAritastvabravIt pArtho dRzyamAno nivAraya . yAvad bANairvinirbhinnaH puna : vaM vadiSyasi .
evamuktvA tataH pArthaH zarairastrAnumantritaiH . pravavarSa dizaH kRtsnA : zabdavedhaM ca darzayan .
karNinAlIkanArAcAnutsRjan bharatarSabha . sa tvamoghAniSUna muktvA tRSNAyAbhiprapIDitaH .
anekairiSusaGghAtairantarikSe vavarSa ha .
yakSa uvAca kiM vighAtena te pArtha praznAnuktvA tataH piba .
anuktvA ca piban praznAn pItvaiva na bhaviSyasi . evamuktastataH pArthaH savyasAcI dhanaMjayaH . avajJAyaiva tAM vAcaM pItvaiva nipapAta ha .
athAbravId bhImasenaM kuntIputro yudhiSThiH . nakulaH sahadevazca bIbhatsuzca paraMtapa ! ciraM gatAstoyahetorna cAgacchanti bhArata . tAMzcaivAnaya bhadraM te pAnIyaM ca tvamAnaya .
bhImasenastathetyuktvA taM dezaM pratyapadyata . yatra te puruSavyAghrA bhrAtaro ' sya nipAtitAH . tAn dRSTvA duHkhito bhImastRSayA ca prapIDitaH .
amanyata mahAbAhuH karma tad yakSarakSasAm . sa cintayAmAsa tadA yoddhavyaM dhruvamadya vai .
pAsyAmi tAvat pAnIyamiti pArtho vRkodaraH . tato ' bhyadhAvat pAnIyaM pipAsuH puruSarSabhaH .
yakSa uvAca mA tAta sAhasaM kArmima pUrvaparigrahaH . praznAnuktvA tu kaunteya tataH piba harasva ca .
evamuktastadA bhImo yakSeNAmitatejasA . anuktvaiva tu tAn praznAn pItvaiva nipapAta ha .
tataH kuntIsuto rAjA pracintya puruSarSabhaH . samutthAya mahAbAhurdahyamAnena cetamA . vyapetajananirghoSaM praviveza mahAvanam . rurubhizca varAhaizca pakSibhizca niSevitam .
nIlabhAsvaravarNazca pAdaiparupazobhitam . bhramarairupagItaM ca pakSibhizca mahAyazAH .
sa gacchan kAnane tasmin hemajAlapariSkRtam . dadarza tat saraH zrImAn vizvakarmakRtaM yathA .
upetaM nalinIjAlaiH sindhuvAraiH savetasaiH . ketakaiH karavIraizca pippalaizcaiva saMvRtam . zramArtastadupAgamya saro dRSTvAtha vismitaH .
yudhiSThira uvAca kathaM mRdau kathaM tIkSNe mahApakSe ca pArthiva . Adau varteta nRpatistanme brUhi pitAmaha .
bhISma uvAca atrApyudAharantImamitihAsaM purAtanam . bRhaspatezca saMvAdamindrasya ca yudhiSThira .
bRhaspati devapatirabhivAdya kRtAJjaliH . upasaMgamya papraccha vAsavaH paravIrahA . .
indra uvAca ahiteSu kathaM brahman pravarteyamatandritaH . asamucchidya caivaitAn niyaccheyamupAyataH .
senayorvyatiSaGgeNa jayaH sAdhAraNo bhavet . kiMkurvANaM na mAM jahyAjjvalitA zrIH pratApinI .
tato dharmArthakAmAnAM kuzalaH pratibhAnavAn . rAjadharmavidhAnajJaH pratyuvAca puraMdaram .
bRhaspatiruvAca na jAtu kalahenecchenniyantumapakAriNaH . bAlairAsevitaM hyetad yadama ! yadakSamA .
na zatrurvivRtaH kAryo vadhamasyAbhikAGgatA . krodhaM bhayaM ca harSaM ca niyamya svayamAtmani .
amitramupaseveta vizvastavadavizvasan . priyameva vadennityaM nApriyaM kiMcidAcaret .
viramecchuSkavairebhyaH kaNThAyAsAMzca varjayet . yathA vaitaMsiko yukto dvijAnAM sadRzasvanaH . tAn dvijAn kurute vazyAMstathA yukto mahIpatiH . vazaM copanayecchan nihanyAcca puraMdara .
na nityaM paribhUyArIn sukhaM svapiti vAsava . jAgaryeva hi duSTAtmA saMkare ' gnirivotthitaH .
na saMnipAtaH kartavyaH sAmAnye vijaye sati . vizvAsyaivopasannArtho vaze kRtvA ripuH prabho .
sampradhArya sahAmAtyairmantravidbhirmahAtmabhiH . upekSyamANo ' vajJAto hRdayenAparAjitaH . athAsya praharet kAle kiMcidvicalite pade . daNDaM ca dUSayedasya puruSairAptakAribhiH .
AdimadhyAvasAnajJaH pracchannaM ca vidhArayet . balAni dUSayedasya jAnanneva pramANataH . bhedenopapradAnena saMsRjedauSadhaistathA . na tvevaM khalu saMsargaM rocayedaribhiH saha .
dIrghakAlamapIkSeta nihanyAdeva zAtravAn . kAlAkAGkSIhi kSapayed yathA vizrambhamApnuyuH . na sadyo ' rIn vihanyAcca draSTavyo vijayo dhruvaH .
na zalyaM vA ghaTayati na vAcA kurute vraNam . prApte na praharet kAle na ca saMvartate punaH . hantukAmasya devendra puruSasya ripUn prati .
yo hi kAlo vyatikrAmet puruSaM kAlakAkSiNam . durlabhaH sa punastena kAlaH karmacikIrSuNA .
ojazca janayedeva saMgRhNan sAdhusammatam . akAle sAdhayenmitraM na ca prApte prapIDayet .
vihAya kAmaM krodhaM ca tathAhaMkArameva ca . yukto vivaramanvicchedahitAnAM punaH punaH .
mArdavaM daNDa AlasyaM pramAdazca surottama . mAyAH suvihitAH zakra sAdayantyavicakSaNam .
nihatyaitAni catvAri mAyAM prati vidhAya ca . tataH zaknoti zatrUNAM prahartumavicArayan .
yadaivaikena zakyeta guhyaM kartuM tadAcaret . yacchanti sacivA guhyaM mitho vizrAvayantyapi .
azakyamiti kRtvA vA tato ' nyaiH saMvidaM caret . brahmadaNDamadRSTeSu dRSTeSu caturaGgiNIm .
bhedaM ca prathamaM yujyAt tUSNIM daNDaM tathaiva ca . kAle prayojayed rAjA tasmiMstasmiMstadA tadA .
praNipAtaM ca gaccheta kAle zatrorbalIyasaH . yukto ' sya vadhamanvicchedapramattaH pramAdyataH .
praNipAtena dAnena vAcA madhurayA brUvan . amitramapi seveta na ca jAtu vizaGkayet . .3
sthAnAni zaGkitAnAM ca nityameva vivarjayet . na ca teSvAzvased rAjA jAgratIha nirAkRtAH .
na hyato duSkaraM karma kiMcidasti surottamA yathA vividhavRttAnAmaizvaryamamarAdhipa . .
tathA vividhavRttAnAmapi sambhava ucyate . yatate yogamAsthAya mitrAmitraM vicArayet .
mRdumapyavamanyante tIkSNAdudvijate janaH mA tIkSNo mA mRdurbhUstvaM tIkSNo bhava mRdurbhava .
yathA vapre vegavati sarvataH samplutodake . nityaM vivaraNAd bAdhastathA rAjyaM pramAdyataH .
na bahUnabhiyuJjIta yaugapadyena zAtravAn . sAmnA dAnena bhedena daNDena ca puraMdara . ekaikameSAM niSpiSya ziSTeSu nipuNaM caret . na tu zakto ' pi medhAvI sarvAnevArabhennRpaH .
yadAsyAnmahatI senA hayanAgarathAkulA . padAtiyantrabahulA anuraktA SaDaginI . yadA bahuvidhAM vRddhiM manyeta pratilomataH . tadA vivRtya prahared dasyUnAmavicArayan .
na sAmadaNDopaniSat prazasyate na mArdavaM zatruSu yAtrikaM sadA . na sasyaghAto na ca saMkarakriyA na cApi bhUyaH prakRtervicAraNA .
mAyAvibhedAnupasarjanAni tathaiva pApaM na yazaHprayogAt . AptairmanuSyarUpacArayeta pureSu rASTreSu ca samprayuktAn .
purApi caiSAmanusRtya bhUmipAH pureSu bhogAnakhilAn jayanti . pureSu nIti vihitAM yathAvidhi prayojayanto balavRtrasUdana .
pradAya gUDhAni vasUnI rAjan pracchidya bhogAnavadhAya ca svAn . duSTAn svadoSairiti kIrtayitvA pureSu rASTreSu ca yojayanti .
tathaiva cAnyairapi zAstravedibhiH svalaMkRtaiH zAstravidhAnadRSTibhiH . suzikSitairbhASyakathAvizAradaiH pareSu kRtyAmupadhArayecca .
indra uvAca kAni liGgAni duSTasya bhavanti dvijasattama . kathaM duSTaM vijAnIyAmetat pRSTo vadasva me .
bRhaspatiruvAca parokSamaguNAnAha sadguNAnabhyasUyate . parairvA kIrtyamAneSu tUSNImAste parAGmukhaH .
tUSNImbhAve ' pi vijJeyaM na cedbhavati kAraNam . niHzvAsaM coSThasaMdaMzaM zirasazca prakampanam .
karotyabhIkSNaM saMsRSTamasaMsRSTazca bhASate . adRSTito na kurute dRze naivAbhibhASate .
pRthagetya samaznAti nedamadya yathAvidhi . Asane zayane yAne bhAvA lakSyA vizeSataH .
ArtirAte priye prItiretAvanmitralakSaNam . viparItaM tu boddhavyamarilakSaNameva tat .
etAnyeva yathoktAni budhyethAstridazAdhipa . puruSANAM praduSTAnAM svabhAvo balavattaraH .
iti duSTasya vijJAnamuktaM te surasattama . nizamya zAstratattvArthaM yathAvadamarezvara .
bhISma uvAca sa tadvacaH zatrunibarhaNe rata stathA cakArAvitathaM bRhaspateH . cacAra kAle vijayAya cArihA vazaM ca zatrUnanayat puraMdaraH .
vaizampAyana uvAca niryAya nagarAcchUrA vyUDhAnIkAH prahAriNaH . trigartAnaspRzan matsyAH sUrye pariNate sati .
te trigartAzca matsyAzca saMrabdhA yuddhadurmadAH . anyonyamabhigarjanto goSu gRddhA mahAbalAH .
bhImAzca mattamAtaGgAstomarAGkuzanoditAH . grAmaNIyaiH samArUDhAH kuzalairhastisAdibhiH .
teSAM samAgamo ghorastumulo lohamarSaNaH . ghnatAM parasparaM rAjan yamarASTravivardhanaH . devAsurasamo rAjannAsIt sUrye ' valambati . padAtirathanAgendrahayArohabalaughavAn .
anyonyamabhyApatatAM nighnatAM cetaretaram . udatiSThad rajo bhauma prAjJAyata kiMcana .
pakSiNazcApatan bhUmau sainyena rajasA ' ' vRtAH . iSubhirvyatisarpadbhirAdityo ' ntaradhIyata .
khadyotairiva saMyuktamantarikSaM vyarAjata . rukmapRSThAni cApAni vyatiSiktAni dhanvinAm . patatAM lokavIrANAM savyadakSiNamasyatAm . rathA rathaiH samAjagmuH pAdAtaizca padAtayaH .
sAdinaH sAdibhizcaiva gajaizcApi mahAgajAH . asibhiH padRizaiH prAsaiH zaktibhistomarairapi .
saMrabdhAH samare rAjan nijaghnuritaretaram . nighnantaH samare ' nyonyaM zUrAH parighabAhavaH .
na zekurabhisaMrabdhAH zUrAn kartuM parAGmukhAn . kRttottaroSThaM sunasaM kRttakezamalaMkRtam . adRzyata zirazchinnaM rajodhvastaM sakuNDalam . adRzyaMstatra gAtrANi zaraizchinnAni bhAgazaH . zAlaskandhanikAzAni kSatriyANAM mahAmRdhe . nAgabhoganikAzaizca bAhubhizcandanokSitaiH . AstIrNA vasudhA bhAti zirobhizca sakuNDalaiH . rathinAM rathibhizcAtra samprahAro ' bhyavartata .
sAdibhiH sAdinAM cApi padAtInAM padAtibhiH . upAzAmyad rajo bhaumaM rudhireNa prasarpatA .
kazmalaM cAvizad ghoraM nirmaryAdamavartata . upAvizan garutmantaH zarairgADhaM pravejitAH . antarikSe gatiryeSAM darzanaM cApyarudhyata . te jantaH samare ' nyonyaM zUrAH parighabAhavaH . na zekurabhisaMrabdhAH zUrAn kartuM parAGmukhAn . zatAnIkaH zataM hatvA vizAlakSazcatuHzatam . praviSTau mahatIM senAM trigartAnAM mahArathau .
tau praviSTau mahAsenAM balavantau manasvinau . ArchatAM bahusaMrabdhau kezAkezi rathArathiH .
lakSayitvA trigartAnAM tau praviSTau rathavrajam . agrataH sUryadattazca madirAkSazca pRSThataH .
virATastatra saMgrAme hatvA paJcazatAn rathAn . hayAnAM ca zatAnyaSTau hatvA paJca mahArathAn .
caran sa vividhAn mArgAn rathena rathasattamaH . trigartAnAM suzarmANamArcchad rukmarathaM raNe .
tau vyavAharatAM tatra mahAtmAnau mahAbalau . anyonyamabhigarjantau goSTheSu vRSabhAviva .
tato rAjA trigartAnAM suzarmA yuddhadurmadaH . matsya samAyAd rAjAnaM dvairathena nararSabhaH .
tato sthAbhyAM rathinau vyatIyaturamarSaNau . zarAn vyasRjatAM zIghraM toyadhArA ghanA iva .
anyonyaM cApi saMrabdhau vicesturamarSaNau . kRtAstrau nizitairbANairasizaktigadAbhRtau .
tato rAjA suzarmANaM vivyAdha dazabhiH zaraiH . paJcabhiH paJcabhizcAsya vivyAdha caturo hayAn .
tathaiva matsyarAjAnaM suzarmA yuddhadurmadaH . paJcAzatA zitairbANairvivyAdha paramAstravit . tataH sainyaM mahArAja matsyarAjasuzarmaNoH . nAbhyajAnAt tadAnyonyaM sainyena rajasA ' ' vRtam .3
sautiruvAca janamejayaH pArikSitaH saha bhrAtRbhiH bhrAtRbhiH kurukSetre dIrghasatramupAste . tasya bhrAtarastrayaH zrutasena . ugraseno bhImasena iti . teSu tatsatramupAsIneSvAgacchatsArameyaH .
janamejayasya bhrAtRbhirabhihato bhrAtRbhirabhihato rorUyamANo mAtuH samIpamupAgacchat .
putraduHkhArtA taM mAtA rorUyamANamuvAca ' kiM rodiSi , kenAsyabhihata ' iti .
pratyuvAca - ' janamejayasya bhrAtRbhirabhihato ' smi ' iti .
taM mAtA pratyuvAca - ' vyaktaM tvayA tatrAparAddham , yenAsyabhihataH ' iti .
sa tAM punaruvAca ' nAparAdhyAmi , kiMcinnAvekSe , havIMSi nAvaliha ' iti .
tacchrutvA mAtA saramA tatsatramupAgacchat , yatra sa janamejayaH saha bhrAtRbhirdIrghasatramupAste .
tayA kruddhayA tatrokta ' ayaM me putro na kiMcidaparAdhyati , nAvekSate , havIMSi , nAvaleDhi , kimarthamabhihataH ' iti .
na kiMciduktavantaste sA tAnuvAca ' yasmAdayamabhihato ' napakArI , tasmAdadRSTaM tvAM bhayamAgamiSyati ' iti . .
janamejaya evamukto devazunyA saramayA bhRzaM saMbhrAnto viSaNNazcAsIt . sa
tasminsatre samApte hAstinapuraM pratyetya purohitamanurUpamanviSyamANaH paraM yatnamakarodyo me pApakRtyAM zamayediti .
sa kadAcinmRgayAM gataH pArikSito janamejayaH kasmiMzcitsvaviSaya Azramamapazyat .
tatra kazcidRSirAsAJcakre zrutazravA nAma . tapasyabhirataH putra Aste somazravA nAma .
tasya taM putramabhigamya janamejayaH pArikSitaH paurohityAya vave .
sa namaskRtya tamRSimuvAca - ' bhagavanyaM tava putro mama purohito ' stu ' iti .
sa evamuktaH pratyuvAca janamejayam ' bho janamejaya , putro ' yaM mama sarmyA jAto mahAtapasvI svAdhyAyasaMpanno mattapovIryasaMbhRto macchukraM pItavatyAstasyAH kukSau jAtaH .
samartho ' yaM bhavataH sarvAH pApakRtyAH zamayitumantareNa mahAdevakRtyAm .
asya tvekamupAMzuvrataM yadenaM kazcid brAhmaNa : kaMcidarthamabhiyAcettaM tasmai dadyAdayam yadyetadutsahase tato nayasvainam ' iti .
tenaivamukto janamejayastaM pratyuvAca - ' bhagavaMstat tathA bhaviSyati .
sa taM purohitamupAdAyopAvRtto bhrAtUnuvAca - ' mayA ' yaM vRta upAdhyAya yadayaM brUyAttat kAryamavicArayadbhirbhavadbhiH ' iti . tenaivamuktA bhrAtarastasya tathA cakruH sa tathA bhrAtRn saMdizya takSazilAM pratyabhipratasthe taM ca dezaM vaze sthApayAmAsa .
etasminnantare kazcid RSiaumyo nAmAyodaH . tasya ziSyAstrayo babhUvuH . upamanyurAruNirvedazceti sa ekaM ziSyamAruNiM pAJcAlyaM preSayAmAsa ' gaccha , kedArakhaNDaM badhAna ' iti .
sa upAdhyAyena saMdiSTa AruNiH pAJcAlyastatra gatvA tam , kedArakhaNDaM barddha nAzakat . klizyamAno ' pazyadupAyam bhavatvevaM kariSyAmi . sa tatra saMviveza kedArakhaNDe . zayAne ca tathA tasmiMstadudakaM tasthau .
tataH kadAcidupAdhyAya Apodo dhaumyaH ziSyAnapRcchat ' kva AruNiH pAJcAlyo gataH ' iti .
te taM pratyUcuH bhagavaMstvayaiva preSitaH ' gaccha kedArakhaNDaM badhAna iti . sa evamuktastAn ziSyAn pratyuvAca ' tasmAttatra sarve gacchAmo yatra sa gataH ' iti . .
sa tatra gatvA tasyAhAnAya zabdaM cakAra - ' bho AruNe , pAJcAlya , kvAsi vatsa , ehi , iti .
sa tacchrutvA AruNirupAdhyAyavAkyaM tasmAt kedArakhaNDAt sahasotyAya tamupAdhyAyamupatasthe .
provAca cainam ' ayamasmi , atra kedArakhaNDe niHsaramANamudakamavAraNIyaM saMroddhaM saMviSTaH , bhagavacchabdaM zrutvaiva , sahasA vidArya kedArakhaNDam , bhavantamupasthitaH . tadabhivAdaye bhagavantam , AjJApayatu bhavAn kamarthaM karavANi iti .29 - 30 .
sa evamukta upAdhyAyaH pratyuvAca ' yasmAdbhavAn kedArakhaNDaM vidAryotthitaH , tasmAduddAlaka eva nAmnA bhavAn bhaviSyati ityupAdhyAyenAnugRhItaH .
 ' yasmAcca tvayA madvacanamanuSThitam , tasmAcchreyo ' vApsyasi . sarve ca te vedAH pratibhAsyanti , sarvANi ca dharmazAstrANi ' iti .
sa evamukta upAdhyAyeneSTaM dezaM jagAma . athApara : ziSyo ' syaivApodasya dhaumyasyopamanyurnAma .
taM copAdhyAyaH preSayAmAsa - ' vatsopamanyo ! gA rakSasva ' iti .
sa upAdhyAyavacanAdarakSadgAH . sa cAhani gA rakSitvA divasakSaye gurugRhamAgamyopAdhyAyasyAgrataH sthitvA namazcakre .
tamupAdhyAyaH pIvAnamapazyaduvAca cainaM ' vatsopamanyo kena ! vRttiM kalpayasi , pIvAnasi dRDham iti .
sa upAdhyAyaM pratyuvAca - ' bho bhaikSyeNa vRttiM kalpayAmi ' iti .
tamupAdhyAyaH ' mayyanivedya bhaikSya nopayoktavyam ' iti . sa tathetyukto bhaikSyaM caritvopAdhyAyAya nyavedayat .
sa tasmAdupAdhyAyaHsarvameva bhaikSyamagRhNAt . sa tathetyuktaH punararakSadgAH . ahani rakSitvA nizAmukhe gurukulamAgamya guroragrata : sthitvA namazcakre .
tamupAdhyAyastathApi pIvAnameva dRSTvovAca ' vatsopamanyo ! sarvamazeSataste bhaikSyaM gRhNAmi . kenedAnIM vRttiM kalpayasi ' iti .
 ' bhagavate nivedya pUrvamaparaM carAmi . tena vRttiM kalpayAmi ' iti .
tamupAdhyAyaH pratyuvAca ' naiSA nyAyyA ' naiSA nyAyyA guruvRttiH anyeSAmapi bhaikSyopajIvinAM vRttyuparodhaM karoSi , ityevaM vartamAno lubdho ' si ' iti .
sa tathettyuktvA gA arakSat . rakSitvA punarupAdhyAyagRhamAgamyopAdhyAyasyAgrataH sthitvA namazcakre .
tamupAdhyAyastathApi pIvAnameva dRSTvA punaruvAca - ' vatsopamanyo ! ahaM te sarvaM bhakSyaM gRhNAmi na cAnyaccarasi . pIvAnasi bhRzam kena vRttiM kalpayasi ' iti .
sa evamuktastamupAdhyAyaM pratyuvAca - ' bho etAsAM gavAM payasA vRtti kalpayAmi ' iti . tamuvAcopAdhyAyaH ' naitanyAyyaM paya upayoktum . bhavato mayA nAbhyanujJAta ' iti .
sa tatheti pratijJAya gA rakSitvA punarupAdhyAyagRhametya guroragrata : sthitvA namazcakre .
tamupAdhyAya : pIvAnameva dRSTovAca ' vatsopamanyo bhaikSya nAznAsi , na cAnyaccarasi , payo na pIbasi , pIvAnasi bhRzam kenedAnI vRtti kalpayasi ' iti .
sa evamukta upAdhyAyaM pratyuvAca - ' bhoH phenaM pibAmi yamime vatsA mAtRNAM stanAtpibanta udgiranti .
tamupAdhyAyaH pratyuvAca ete tvadanukampayA guNavanto vatsAH prabhUtataraM phenamudgiranti . tadeSAmapi tadeSAmapi vatsAnAM vRttyuparodhaM karoSyevaM vartamAnaH . phenamapi bhavAnna pAtumarhati ' iti . sa tatheti pratizrutya punararakSadgAH .
tathA pratiSiddho bhaikSyaM nAznAti na cAnyaccarati payo na pibati . phenaM nopayuGkte sa kadA cidaraNye kSudhArto ' rkapatrANyabhakSayat . tairarkapatraikSitaiH kSAratiktakaTurUkSaistIkSNavipAkaizcakSuSyupahato ' ndho babhUva . tataH so ' ndho ' pi caGkamyamANa : kUpe papAta .
atha tasminnanAgacchati , sUrye cAstAcalAvalambini upAdhyAyaH ziSyAnavocat - ' nAyAtyupamanyuH . ' te Ucu ' vanaM gato gA rakSitum ' iti .
tAnAha upAdhyAya : - ' mayopamanyuH sarvataH pratiSiddhaH sa niyataM kupitastato nAgacchati ciraM tato ' nveSyaH ' ityevamuktvA ziSyaiH sArdhamaraNyaM gatvA tasyAhvAnAya zabdaM cakAra - ' bho upamanyo ! kvAsi vatsa ! ehi ' iti .
sa upAdhyAyavacanaM zrutvA pratyuvAcoccaiH - ' ayamasmin kUpe patito ' ham ' iti . tamupAdhyAyaH pratyuvAca - ' kathaM tvamasmin kUpe patitaH ' iti .
sa upAdhyAyaM pratyuvAca - ' arkapatrANi bhakSayitvA ' ndhIbhUto ' smi . ataH kUpe pattitaH ' iti .
tamupAdhyAyaH pratyuvAca - ' azvinau stuhi . tau devabhiSajau tvAM cakSuSmantaM kartArau ' iti . sa evamukta upAdhyAyenopamanyurazvinau stotumupacakrame devAvazvinau vAgbhidhaMgbhiH .
prapUrvagau pUrvajau citrabhAnU girA vA ' ' zaMsAmi tapasA hyanantau . vadhikSipantau bhuvanAni vizvA .
hiraNmayau zakunI sAmparAyau nAsatyadastrau sunasau vai jayantau . vadhivyayantAvasitaM vivasvataH .
mamuJcatAmazvinau saubhagAya . tAvat suvRttAvanamanta mAyayA vasattamA gA aruNA udAvahan .
SaSTizca gAvastrizatAzca dhenava ekaM vatsaM suvate taM duhanti . stAvazvinau duhato dharmamukthyam .
ekAM nAbhiM saptazatA arAH zritAH pradhiSvanyA viMzatirarpitA arAH . anemi cakraM parivartate ' jaraM mAyA ' zvinau samanakti carSaNI .
ekaM cakraM vartate dvAdazAraM ghaNNAbhimekAkSamRtasya dhAraNam . stAvazvinau muJcataM mA viSIdatam .
azvinAvindumamRtaM vRttabhUyau tirodhattAmazvinau dAsapatnI . hitvA girimazvinau gA mudA carantau tavRSTimahnA prasthitau balasya .
yuvAM dizo janayatho dazAye samAnaM mUrdhni rathayAnaM viyanti . tAsAM yAtamRSayo ' nuprayAnti devA manuSyAH kSitimAcaranti .
yuvAM varNAn vikustho vizvarUpAM ste ' dhikSiyante bhuvanAni vizvA . te bhAnavo ' pyanusRtAzcaranti devA manuSyAH kSitimAcaranti .
tau nAsatyAvazvinau vAM mahe ' haM srajaM ca yAM vibhRthaH puSkarasya . tau nAsatyAvamRtAvRtAvRdhAvRte devAstat prapade na sUte .
mukhena garbhaM labhetAM yuvAnI gatAsuretat prapadena sUte . stAvazvinau muJcatho jIvase gAH .
stotuM na zaknomi guNairbhavantau cakSurvihInaH pathi saMpramohaH . durge ' hamasmin patito ' smi kUpe yuvAM zaraNyau zaraNaM prapadye .
ityevaM tenAbhiSTutAvazvinAvAjagmaturAhatuzcainam - ' prItau svaH , eSa te ' pUpaH , azAnainam ' iti .
sa evamuktaH pratyuvAca - ' nAnRtamUcaturbhagavantau na tvahametamapUpamupayoktumutsahe gurave ' nivedya ' iti .
tatastamazvinAvUcatuH ' AvAbhyAM purastAdbhavata upAdhyAyenaivamevAbhiSTutAbhyAmapUpo dattaH , upayuktaH sa tenAnivedya gurave . tvamapi tathaiva kuruSva yathA kRtamupAdhyAyena ' iti .
evamuktaH pratyuvAca - ' etat pratyanunaye bhavantAvazvinau , notsahe ' hamanivedya gurave ' pUpamupayoktum ' iti .
tamazvinAvAhatu : - ' prItau svastavAnayA gurubhaktyA upAdhyAyasya te kArNAyasA dantA bhavato ' pi hiraNmayA bhaviSyanti , cakSuSmAMzca bhaviSyasIti , zreyazcAvApsyasi iti .
evamukto ' zvibhyAM labdhacakSurupAdhyAyasakAzamAgamyAbhyavAdayat . AcacakSe ca sa cAsya prItimAn babhUva . . Aha cainam ' yathA ' zvinAvAhatustathA tvaM zreyo ' vApsyasi . sarve ca te vedAH pratibhAsyanti , sarvANi ca dharmazAstrANi , iti . eSA tasyApi parIkSopamanyoH .
athAparaH ziSyastasyaivAyodasya dhaumyasya vedo nAma . tamupAdhyAyaH samAdideza - ' vatsa , veda ihAsyatAM tAvanmama gRhe kaJcit kAlam . zuzrUSuNA ca bhavitavyam . zreyaste bhaviSyati ' iti .
sa tathetyuktvA gurukule dIrghakAlaM guruzuzrUSaNaparo ' vasat - gauriva nityaM guruNA dhUrSu niyojyamAnaH zItoSNakSuttRSNAduHkhasahaH sarvatrApratikUlaH . tasya mahatAkAlena guruH paritoSaM jagAma .
tatparitoSAcca zreyaH sarvajJatAM cAvApa . eSA tasyApi parIkSA vedasya .
sa upAdhyAyenAnujJAtaH samAvRttastasmAdgurukulavAsAd gRhAzramaM pratyapadyata . tasyApi svagRhe vasatastrayaH ziSyAH babhUvuH . sa ziSyAnnakiMciduvAca karma vA kriyatA guruzuzrUSA ceti . duHkhAbhijJo hi gurukulavAsasya ziSyAn pariklezena yojayituM neyeSa .
atha kasmiMzcit kAle vedaM brAhmaNaM janamejayaH pauSyazca kSatriyAvupetya varayitvopAdhyAyaM cakratuH .
sa kadAcidyAjyakAryeNAbhiprasthita uttaGkanAmAnaM ziSyaM niyojayAmAsa . ' bho yat kiMcidasmadgRhe parihIyate , tadicchAmyahamaparihIyamAnaM bhavatA kriyamANam ' iti . sa evaM pratisaMdizyottavaM vedaH pravAsaM jagAma .
athottaGkaH zuzrUSurguruniyogamanutiSThamAno gurukule vasati smA sa tatra vasamAna upAdhyAyastrIbhiH sahitAbhirAhUyoktaH .
 ' upAdhyAyinI te RtumatI . upAdhyAyazca proSitaH asyA yathA ' yamRturvandhyo na bhavati , tathA kriyatAm eSA viSIdati ' iti .
evamuktastAH striyaHpratyuvAca - ' na mayA strINAM vacanAdidamakAryaM karaNIyam . hyahamupAdhyAyena saMdiSTaH - akAryamapi tvayA kAryam ' iti .
tasya punarupAdhyAya : kAlAntareNa gRhamAjagAma tasmAt pravAsAt . sa tu tadvRttaM tasyAzeSamupalabhya prItimAnabhUt .
uvAca cainam - ' vatsottaGka , kiM te priyaM karavANi ' iti . dharmato hi zuzrUSito ' smi bhavatA . tena prItiH paraspareNa nau saMvRddhA . tadanujAne bhavantam , sarvAneva kAmAnavApsyasi , gamyatAm iti .
sa evamuktaH pratyuvAca - ' kiM te priyaM karavANi ' iti , evamAhuH .
yazcAdharmeNa vai brUyAdyazcAdharmeNa pRcchati . tayoranyataraH praiti vidveSaM cAdhigacchati .
sohamanujJAto bhavatA icchAmISTaM gurvarthamupahartumiti . tanevaimukta upAdhyAyaH pratyuvAca - ' vatsottaGka ! uSyatAM tAvat ' iti .
sa kadAcidupAdhyAyamAhottaGkaH - ' AjJApayatu bhavAn kiM te priyamupaharAmi gurvartham ' iti .
tamupAdhyAyaH pratyuvAca vatsottaGka bahuzo mAM codayasi gurvarthamupAharAmIti tadgacchainAM pravizyopAdhyAyinIM pRccha kimupAharAmIti . eSA yadvIti tadupAharasveti . evamukta upAdhyAyenopAdhyAyinImapRcchadbhagavatyupAdhyAyenAsamyanujJAto gRhaM gaMtumicchAmISTaM te gurvarthamupahRtyAnRNo gantumiti .
sa sa sa tadAjJApayatu bhavatI kimupaharAmi gurvarthamiti saivamuktopAdhyAyinI tamuttakaM pratyuvAca . gaccha pauSyaM prati rAjAnaM kuNDale bhikSituM tasya kSatriyayA pinaddhe .
Anayasva caturthe ' hani puNyakaM bhavitA tAbhyAmAbaddhAbhyAM zobhamAnA brAhmaNAnyapariveSTumicchAmi tatsaMpAdayasva evaM hi kurvataHzreyo bhavitA ' nyathA kutaHzreya iti .
evamuktastayA prAtiSThatottaGkaH . pathi gacchannapazyadRSabhamatipramANaM tamadhirUDhaM puruSamatipramANameva . sa puruSa uttaGkamabhyabhASata .
bho uttakaitatpurISamasya RSabhasya bhakSayasveti sa evamukto naicchat .
tamAha puruSo bhUyo bhakSayasvettaGka mA vicArayopAdhyAyenApi te bhakSitaM pUrvamiti .
sa evamukto bADhamityuktvA tadA tavRSabhasya mUtraM purISaM ca bhakSayitvottaGkaHsaMbhramAdutthita evApa upaspRzya pratasthe .
yatra sa kSatriyaH pauSyastamupetyAsInamapazyaduttaGkaH . sa uttaGkastamupetyAzIbhirabhinaMdyovAca . pratyuvAca pauSyaH
arthI bhavantamupAgato ' smIti sa enamabhivAdyovAca . bhagavanpauSya : khalvahaM kiM karavANIti .
tamuvAcagurvarthaM kuNDalayorarthenAbhyAgato ' smIti . ye vai te kSatriyayA pinaddhe kuNDale te bhavAndAtu - marhatIti .
taM pauSyaH pravizyAntaHpuraM kSatriyA yAcyatAmiti . sa tenaivamuktaH pravizyAntaHpuraM kSatriyAM nApazyat .
sa pauSyaM punaruvAca na yuktaM bhavatA ' hamanRtenopacarituM na hi te ' ntaHpure kSatriyA sannihitA nainAM pazyAmi .
sa evamuktaH pauSyaHkSaNamAtraM vimRzyottakaM pratyuvAca . niyataM bhavAnucchiSTaH . smara tAvanna hi sA kSatriyA ucchiSTenAzucinA zakyA draSTuM . pativratAtvAtsaiSA nAzucerdarzanamupaitIti .
athaivamukta uttaGkaH smRtvovAcAsti khalu mayotthitenopaspRSTaM gacchatA ceti . taM pauSyaH pratyuvAca eSa te vyatikramo notthitenopaspRSTaM bhavatIti zIghraM gacchatA ceti .
athottaGkastaM tathetyuktvA prADumukha upavizya suprakSAlitapANipAdavadano niHzabdAbhiraphenAbhiranuSNAbhihRdgatAbhirAdbhistriH pItvA dviH parimRjya khAnyadbhipaspRzya cAntaHpuraM praviveza .
tatastAM kSatriyAmapazyat sA ca dRSTvaivottata pratyutthAyAbhivAdyovAca svAgataM te bhagavannAjJApaya kiM karavANIti .
sa tAmuvAcaite kuNDale gurvarthaM me bhikSite dAtumarhasIti . sA prItA tena tasya sadbhAvena pAtramayamanatikramaNIyazceti matvA te kaNDale ' vamucyAsmai prAyacchadAha takSako nAgarAjaH subhRzaM prArthayatyapramatto netumarhasIti .
sa evamuktastAM kSatriyAM pratyuvAca bhagavati sunivRtA bhava . na mAM zaktastakSako nAgarAjo gharSayitumiti .
sa evamuktvA tAM kSatriyAmAmantrya pauSyasakAzamAgacchat . Aha cainaM bhoH pauSya prIto ' smIti tamuttakaM pauSyaH pratyuvAca .
bhagavaMzcireNa pAtramAsAdyate bhavAMzca guNavAnatithistadicche zrAddhaM kartuM , kriyatAM kSaNa iti .
tamuttaGkaH pratyuvAca kRtakSaNa evAsmi zIghramicchAmi . yathopapannamamupaskRtaM bhavateti tathetyuktvA yathopapannenAnnenainaM bhojayAmAsa .
athottaGkaH sakezaM zItamannaM dRSTvA azucyetaditi matvA taM pauSyamuvAca . yasmAnme azucyannaM dadAsi tasmAdandho bhaviSyasIti .
taM pauSyaH pratyuvAca yasmAttvamapyaduSTamannaM dUSayasi tasmAttvamanapatyo bhaviSyasIti tamuttaGkaH pratyuvAca .
na yuktaM bhavatA ' nnamazuci datvA pratizApaM dAtuM tasmAdannameva pratyakSIkuru . tataH pauSyastadannamazuci dRSTvA tasyAzucibhAvamaparokSayAmAsa .
atha tadannaM muktakezyAM striyA yatkRtamanuSNaM sakezaM cAzucyetaditi matvA tamRSimuttakaM prasAdayAmAsa .
bhagavannetadajJAnAdannaM sakezamupAhRtaM zItaM tatkSAmaye bhavantaM na bhaveyamandha iti tamuttaGkaH pratyuvAca .
na mRSA bravImi bhUtvA tvamandho na cirAdanandho bhaviSyasIti . mamApi zApo bhavatA datto na bhavediti .
taM pauSyaH pratyuvAca na cAhaM zaktaH zApaM pratyAdAtuM na hi me manyuradhApyupazamaM gacchati kiM caitadbhavatA na jJAyate tathA .
navanItaM hRdayaM brAhmaNasya , vAci kSuro nizitastIkSNadhAraH . tadubhayametadviparItaM kSatriyasya vADnavanItaM hRdayaM tIkSNadhAramiti .
tadevaM gate na zakto ' haM tIkSNahRdayatvAttaM zApamanyathA kartuM gamyatAmiti . tamuttaGkaH pratyuvAca . pratyuvAca . bhavatA ' hamannasyAzucibhAvamAlakSya pratyanunItaH prAk te ' bhihitam . ca
yasmAdaduSTamannaM dUSayasi tasmAdanapatyo bhaviSyasIti duSTe cAnne naiSa mama zApo bhaviSyatIti .
sAdhayAmastAvadityuktvA prAtiSThatottaMGkaste kuNDale gRhItvA . so ' pazyadatha pathi nagnaM kSapaNakamAgacchantaM muhurmuhurdRzyamAnaM ca .
athottaGkaste kuNDale saMnyasya bhUmAvudakArthaM pracakrame . etasminnantare sa kSapaNakastvaramANa upasRtya te kuNDale gRhItvA prAdravat .
tamuttako ' bhisRtya kRtodakakAryaH zuciH prayato namo devebhyo gurubhyazca kRtvA mahatA javena tamanvayAt .
tasya takSako dRDhamAsannaH sa taM jagrAha gRhItamAtraH sa tadrUpaM vihAya takSakasvarUpaM kRtvA sahasA dharaNyAM vivRtaM mahAbilaM praviveza .
pravizya ca nAgalokaM svabhavanamagacchat . athottaGkastasyAH kSatriyAyA vacaH smRtvA taM takSakamanvagacchat .
sa tadvilaM daNDakASThena cakhAna na cAzakat . taM klizyamAnamindro ' pazyatsa vajraM preSayAmAsa .
gacchAsya brAhmaNasya sAhAyyaM kuruSveti . atha vajraM daNDakASThamanupravizya tadvilamadArayat .
tamutto ' nuviveza tenaiva bilena pravizya ca taM nAgalokamaparyantamanekAvidhaprAsAdahayAvalabhIni ! hazatasaMkulamuccAvacakrIDazcaryasthAnAvakIrNamapazyat .
sa tatra nAgAMstAnastuvadebhiH zlokaiH ya airAvatarAjAnaH sarpAH samitizobhanAH . kSaranta iva jImUtAH savidyutpavaneritAH .
surUpA bahurUpAzca tathA kalmASakuNDalAH . AdityavannAkapRSThe rejurairAvatodbhavAH .
bahUni nAgavezmAni gaGgAyAstIra uttare . tatrasthAnapi saMstaumi mahataH pannagAnaham .
icchetko ' rSAMzusenAyAM cartumairAvataM vinA . zatAnyazItiraSTau ca sahasrANi ca viMzatiH . sarpANAM pragrahA yanti dhRtarASTro yadaijati .
ye cainamupasarpanti ye ca dUrapathaM gatAH . ahamairAvatajyeSThabhrAtRbhyo ' karavaM nama : .
yasya vAsaH kurukSetre khANDave kurukSetre khANDave cAbhavatpurA . taM nAgarAjamastauSaM kuNDalArthAya takSakam .
takSakazcAzvasenazca nityaM sahacarAvubhau . kurukSetraM ca vasatAM nadImikSumatImanu .
jaghanyajastakSakazca zrutaseneti yaH sutaH . avasadyo mahadyumni prArthayannAmamukhyatAm . karavANi sadA cAhaM namastasmai mahAtmane .
evaM stutvA sa viprarSiruttaGko bhujagottamAn . naiva te kuNDale lebhe tatazcintAmupAgamat .
evaM stuvannapi nAgAnyadA te kuNDale nAlabhattadA ' pazyatstriyau tantre adhiropya suveme paTaM vayantyau . tasmiMstantre kRSNAH sitAzca tantavazcakraM cApazyat dvAdazAraM SaDbhiH kumAraiH parivartyamAnaM puruSaM cApazyadazvaM ca darzanIyam . sa tAnsarvAMstuSTAva ebhirmantravadeva zlokaiH .
trINyarpitAnyatra zatAni madhye ghaSTizca nityaM carati dhruve ' smin . cakre caturvizatiparvayoge SaDvai kumArAH parivartayanti .
tantraM cedaM vizvarUpe yuvatyau vayatastaMtUnsatataM vartayantyau . kRSNAnsitAMzcaiva vivartayantyau bhUtAnyajasraM bhuvanAni caiva .
vajrasya bhartA bhuvanasya goptA vRtrasya hantA namucenihantA . kRSNe vasAno vasane mahAtmA satyAnRte yo vivinakti loke .
yo vAjinaM garbhamapAM purANaM vaizvAnaraM vAhanamabhyupaiti . namo ' stu tasmai jagadIzvarAya lokatrayezAya puraMdarAya .
tataH sa enaM puruSaH prAha - ' prIto ' smi te ' hamanena stotreNa , kiM te priyaM karavANi ' iti sa tamuvAca .
nAgA me vazamIyuriti . sa cainaM puruSaH punaruvAca etamazcamapAne dhamasveti .
tato ' zvasyApAnamadhamattato ' zvAddhamyamAnAtsarvastrotobhyaH pAvakArciSaH sadhUmA niSpetuH .
tAbhirnAgaloka upadhUpite ' tha saMbhrAntastakSako ' gnestejobhayAdviSaNNa : kuNDale gRhItvA sahasA bhavanAnniSkramyottaGkamuvAca .
ime kuNDale gRhNAtu bhavAniti sa te pratijagrAhottaGkaH pratigRhya ca kuNale ' cintayat .
adya tatpuNyakamupAdhyAyinyA dUraM cAhamabhyAgata : sa kathaM saMbhAvayeyamiti tata enaM cintayAnameva sa puruSa uvAca .
uttaGka enamevAzvamadhiroha tvAM kSaNenaivopAdhyAyakulaM prApayiSyatIti .
sa tathetyuktvA tamazvamadhiruhya pratyAjagAmopAdhyAyakulamupAdhyAyinI ca smAtA kezAnAvApayantyupaviSTottako nAgacchatIti zApAyAsya mano dadhe .
atha tasminnantare sa uttaGkaH pravizya upAdhyAyakulamupAdhyAyinImabhyavAdayat te cAsyai kuNDale prAyacchatsA cainaM pratyuvAca .
uttaGka deze kAle ' bhyAgataH svAgataM te vatsa tvamanAgasi mayA na zaptaH zreyastavopasthitaM siddhimApnuhIti .
athottaGka upAdhyAyamabhyavAdayat . tamupAdhyAyaH pratyuvAca vatsottaGka svAgataM te kiM ciraMkRtamiti .
tamuttaGka upAdhyAyaM pratyuvAca bhostakSakeNa me nAgarAjena vighnaH kRto ' sminkarmaNi tenA ' smi nAgalokaM gataH .
tatra ca mayA dRSTe striyau tantre ' dhiropya paTaM vayantyau tasmizca kRSNAH sitAzca tantavaH kiM tat .
tatra ca mayA cakraM dRSTaM dvAdazAraM SaDvainaM kumArA : parivartayanti tadapi kim . puruSazcApi mayA dRSTaH sa cA ' pi kaH . azvazcAtipramANo dRSTaH sa cA ' pi kaH .
pathi gacchatA ca mayA RSabho dRSTastaM ca puruSo ' dhirUDhastenA ' smi sopacAramukta uttaGkasya RSabhasya purISaM bhakSaya upAdhyAyenApi te bhakSitamiti .
tatastasya vacanAnmayA tadRSabhasya purISamupayuktaM sa cApi kaH . tadetadbhavatopadiSTamiccheyaM zrotuM kiM taditi . sa tenaivamukta upAdhyAyaH pratyuvAca .
ye te striyau dhAtA vidhAtA ca ye ca te kRSNAH sitAstantavaste rAtryahanI . yadapi taccakraM dvAdazAraM SaDvai kumArAH parivartayanti te ' pi SaRtavaH saMvatsarazcakram .
yaH puruSaH sa parjanyo yo ' zvaH so ' gnirya RSabhastvayA pathi gacchatA dRSTaH sa airAvato nAgarAT .
yazcainamadhirUDhaH puruSaH sa cendro yadapi te bhakSitaM tasya RSabhasya purISaM tadamRtaM tena khalvasi tasminnAgabhavane na vyApannastvam .
sa hi bhagavAnindro mama sakhA tvadanukrozAdimamanugrahaM kRtavAn . tasmAtkRNDale gRhItvA punarAgato ' si .
tatsaumya gamyatAmanujAne bhavantaM zreyo ' vApsyasIti . sa upAdhyAyenAnujJAto bhagavAnuttaGkaH kruddhastakSakaM praticikIrSamANo hAstinapuraM pratasthe .
sa hAstinapuraM prApya na cirAdviprasattamaH . samAgacchata rAjAnamuttako janamejayam .. 170 .
purA takSazilAsaMsthaM nivRttamaparAjitam . samyagvijayinaM dRSTvA samantAnmantribhirvRtam .
tasmai jayAziSaH pUrvaM yathAnyAyaM prayujya saH . uvAcainaM vacaH kAle zabdasaMpannayA girA .
uttaGka uvAca anyasminkaraNIye tu kArye pArthivasattama . bAlyAdivAnyadeva tavaM kuruSe nRpasattama .
sautiruvAca evamuktastu vipreNa sa rAjA janamejayaH . arcayitvA yathAnyAyaM pratyuvAca dvijottamam .
janamejaya uvAca AsAM prajAnAM paripAlanena svaM kSatradharmaM paripAlayAmi . prabrUhi me kiM karaNIyamadya yenAsi kAryeNa samAgatastvam .
sautiruvAca sa evamuktastu nRpottamena dvijottamaH puNyakRtAM variSThaH . uvAca rAjAnamadInasatvaM svameva kAryaM nRpate kuruSva .
uttaGka uvAca takSakeNa mahIndrendra yena te hiMsita : pitA . tasmai pratikuruSva tvaM pannagAya durAtmane .
kAryakAlaM hi manye ' haM vidhidRSTasya karmaNaH . tadgacchApaciti rAjanpitustasya mahAtmanaH .
te hyanaparAdhI sa duSTAntarAtmanA . paJcatvamagamadrAjA vajAhata iva dumaH .
baladarpasamutsitastakSakaH pannagAdhamaH . akAryaM kRtavAnpApo yo ' dazatpitaraM tava .
rAjarSivaMzagoptAramamarapratimaM nRpam . yiyAsuM kazyapaM caiva nyavartayata pApakRt .
hetumarhasi taM pApaM jvalite havyavAhane . sarpasatre mahArAja tvaritaM tadvidhIyatAm .
evaM pituzcApacitiM kRtavAMstvaM bhaviSyasi . mama priyaM ca sumahatkRtaM rAjan bhaviSyati .
karmaNaH pRthivIpAla mama yena durAtmanA . vighnaH kRto mahArAja gurvarthaM carato ' nagha .
sautiruvAca etacchrutvA tu nRpatistakSakAya cukopa hai . uttaGkavAkyahaviSA dIpto ' gnirhaviSA yathA .
apRcchatsa tadA rAjA mantriNastAnsuduHkhitaH . uttaGkasyaiva sAnnidhye pituH svargagati prati .
tadaiva hi sa rAjendro duHkhazokAlputo ' bhavat . yadaiva vRttaM pitaramuttaGkAdazRNottadA .
saMjaya uvAca tataH pravavRte yuddhaM kurUNAM bhayavardhanam . saMjayaiH saha rAjendra ghoraM devAsuropamam .
narA rathA gajaughAzca sAdinazca sahasrazaH . vAjinazca parAkrAntA : samAjagmuH parasparam .
gajAnAM bhImarUpANAM dravatA niHsvano mahAn . azrUyata yathA kAle jaladAnAM nabhastale .
nAgairabhyAhatA : kecit sarathA rathino ' patan . vyadravanta raNe vIrA drAvyamANA madotkaTaiH .
hayaudhana pAdarakSAMzca rathinastatra zikSitAH . zaraiH sampreSayAmAsuH paralokAya bhArata .
sAdinaH zikSitA rAjan parivArya mahArathAn . vicaranto raNe ' bhyaghnan prAsazaktavRSTibhistathA . .6 .
dhanvinaH puruSAH kecit parivArya mahArathAn . ekaM bahava AsAdya prayayuryamasAdanam . nAgAn rathavarAMzcAnye parivArya mahArathAH . sAntarAyodhinaM jaghnurdravamANaM mahAratham .
tathA ca rathinaM kruddhaM vikirantaM zarAn bahUn . nAgA jaghnurmahArAja parivArya samantataH .
nAgo nAgamabhidrutya rathI ca rathinaM raNe . zaktitomaranArAcairnijane tatra bhArata .
pAdAtAnavamRdnanto rathavAraNavAjinaH . raNamadhye vyadRzyanta kurvanto mahAdAkulam .
hayAzca paryadhAvanta cAmarairupazobhitAH . haMsA himavataH prasthe pibanta iva medinAm .
teSAM tu vAjinA bhUmiH khuraizcitrA vizAmpate . azobhata yathA nArI karajaiH kSatavikSatA .
vAjinAM khurazabdena rathanemisvanena ca . pattInAM cApi zabdena nAgAnAM bRMhitena ca . vAditrANAM ca ghoSeNa zaGkhAnAM ninadena ca . abhavannAditA bhUmirnirghAtairiva bhArata .
dhanuSAM kUjamAnAnAM zastraughAnAM ca dIpyatAm . kavacAnAM prabhAbhizca na prAjJAyata kiJcana .
bahavo bAhavazchinnA nAgarAjakaropamAH . udveSTante viceSTante vegaM kurvanti dAruNam .
zirobhiH patitai ti patatAM dharaNItale . cyutAnAmiva tAlebhyastAlAnAM zrUyate svanaH .
zirobhiH patitai ti rudhirAdrairvasundharA . tapanIyanibhaiH kAle nalinairiva bhArata . udvRttanayanaistaistu gatasattvaiH suvikSataiH . vyabhrAjata mahI rAjan puNDarIkairivAvRtA . .
bAhubhizcandanAdigdhaiH sakeyUrairmahAdhanaiH . patitai ti rAjendra mahAzakradhvajairiva .
Urubhizca narendrANAM vinikRttairmahAhave . hastihastopamairanyaiH saMvRtaM tad raNAGgaNam .
kabandhazatasaMkIrNaM chatracAmarasaMkulam . senAvanaM tacchuzubhe vanaM puSpAcitaM yathA .
tatra yodhA mahArAja vicaranto hyabhItavat . dRzyante rudhirAktAGgAH puSpitA iva kiMzukAH .
mAtaGgAzcApyadRzyanta zaratomarapIDitAH . patantastatra tatraiva chinnAbhrasadRzA raNe .
gajAnIkaM mahArAja vadhyamAnaM mahAtmabhiH . vyadIryata dizaH sarvA vAtanunnA ghanA iva .
te gajA ghanasaMkAzA : peturuA samantataH . vajranunnA iva babhuH parvatA yugasaMkSaye .
hayAnAM sAdibhiH sArdhaM patitAnAM mahItale . rAzayaH sma pradRzyante girimAtrastatastataH .
saMjajJe raNabhUmau tu paralokavahA nadI . zoNitodA rathAvartA dhvajavRkSAsthizarkarA .
bhujanakrA dhanuHsrotA hastizailA hayopalA . medomajAkardaminI chatrahaMsA gadoDupA .
kavacoSNISasaMcchannA patAkAruciradumA . cakracakrAvalIjuSTA triveNUragasaMvRtA .
zUrANAM harSajananI bhIrUNAM bhayavardhanI . prAvartata nadI raudrA kurusRJjayasaMkulA .
tAM nadI paralokAya vahantImatibhaisvAm . teruhinanaubhistaiH : zUrAH paridhabAhavaH .
vartamAne tadA yuddhe nirmayAde vizAmpate . caturaGgakSaye ghore pUrvadevAsuropame .
vyAkrozan bAndhavAnanye tatra tatra paraMtapa . krozAdbhirdayitairanye bhayArtA na nivatire . .
nirmaryAde tathA yuddhe vartamAne bhayAnake . arjuno bhImasenazca mohayAMcakratuH parAn .
sA vadhyamAnA mahatI senA tava narAdhipa . amuhyattatra tatraiva yoSinmadavazAdiva .
mohayitvA ca tAM senAM bhImasenadhanaJjayau . dadhmaturvArijau tatra siMhanAdAMzca cakratuH .
zrutvaiva tu mahAzabdaM dhRSTadyumnazikhaNDInau . dharmarAjaM puraskRtya madrarAjamabhidrutau .
tatrAzcaryamapazyAma ghorarUpaM vizAmpate . zalyena saGgatAH zUrA yadayudhyanta bhAgazaH .
mAdrIputrau tu rabhasau kRtAstrau yuddhadurmadau . abhyayAtAM tvarAyuktau jigISantau paraMtapa .
tato nyavartata balaM tAvakaM bharatarSabha . zaraiH praNunnaM bahudhA pANDavairjitakAzibhiH .
vadhyamAnA camUH sA tu putrANAM prekSatAM tava . bheje dizo mahArAja praNunnA zaravRSTibhiH .
hAhAkAro mahAJjajJe yodhAnAM tava bhArata . tiSTha tiSTheti cApyAsId drAvitAnAM mahAtmanAm .
kSatriyANAM sahAnyonyaM saMyuge jayamicchatAm . prAdravanneva sambhagnAH pANDavaistava sainikAH . tyaktvA yuddhe priyAn putrAn bhrAtRnatha pitAmahAn . mAtulAn bhAgineyAMzca vayasyAnapi bhArata .
hayAn dvipAMstvarayanto yodhA jagmuH samantataH . AtmatrANakRtotsAhAstAvakA bharatarSabha .
avyaktAt pUrvamutpanno mahAnAtmA mahAmatiH . AdirguNAnAM sarveSAM prathamaH sarga ucyate .
mahAnAtmA matirviSNurjiSNuH zambhuzca vIryavAn . buddhiH prajJopalabdhizca tathA khyAtidhRtiH smRtiH . paryAyavAcakaiH zabdairmahAnAtmA vibhAvyate . taM jAnan brAhmaNo vidvAn pramohaM nAdhigacchati .
sarvata : pANipAdazca sarvato ' kSiziromukhaH . sarvata : zrutimA~lloke sarvaM vyApya sa tiSThati .
mahAprabhAvaH puruSaH sarvasya hRdi nizcitaH . aNimA laghimA prAptirIzAno jyotiravyayaH .
tatra buddhivido lokAH sadbhAvaniratAzca ye . dhyAnino nityayogAzca satvasaMdhA jitendriyAH . jJAnavantazca ye kecidalubdhA jitamanyavaH . prasannamanaso dhIrA nirmamA nirahaMkRtAH .
vimuktAH sarva evaite mahattvamupayAntyuta . Atmano mahato veda yaH puNyAM gatimuttamAm .
ahaMkArAt prasUtAni pahAbhUtAni paJca vai . pRthivI vAyurAkAzamAyo jyotizca paJcamam .
teSu bhUtAni yujyante mahAbhUteSu paJcasu . te zabdasparzarUpeSu rasagandhakriyAsu ca .
mahAbhUtavinAzAnte pralaye pratyupasthite . sarvaprANabhRtAM dhIrA mahadutpadyate bhayam . sa dhIraH sarvalokeSu na mohamadhigacchati .
viSNurevAdisargeSu svayambhUrbhavati prabhuH . evaM hi yo veda guhAzaya prabhu paraM purANaM puruSa vizvarUpam . hiraNmayaM buddhimatAM parAM gatiM sa buddhimAn buddhimatItya tiSThati .
hiraNmayaM buddhimatAM parAM gatiM sa buddhimAn buddhimatItya tiSThati .
vaizampAyana uvAca tataH kAvyo bhRguzreSTha samanyurupagamya hA vRSaparvANamAsInamityuvAcAvicArayan .
nAdharmazcarito rAjan sadyaH phalati gauriva . zanairAvay/amAno hi karturmUlAni kRntati .
putreSu vA natRSu vA na cedAtmani pazyati . phalatyeva dhruvaM pApaM gurubhuktamivodare .
yadadhAta yathA vipraM kacamAGgirasaM tadA . apApazIlaM dharmajJaM zuzrUSaM madgRhe ratam .
vadhAdanahatastasya vadhAca duhiturmama . vRSaparvan nibodhedaM tyakSyAmi tvAM sabAndhavam . sthAtuM tvadviSaye rAjan na zakSyAmi tvayA saha .
aho mAmabhijAnAsi daitya mithyApralapinam . yathemamAtmano doSaM na niyacchasyupekSase .
vRSaparvovAca nAdharmaM na mRSAvAdaM tvayi jAnAmi bhArgava . tvayi dharmazca satyaM ca tat prasIdatu no bhavAn . yadyasmAnapahAya tvamito gacchasi bhArgava . samudraM sampravekSyAmo nAnyadasti parAyaNam .
zukra uvAca samudraM pravizadhvaM vA dizo vA dravatAsurAH . duhitu priyaM soDhuM zakto ' haM dayitA hi me .
prasAdyatAM devayAnI jIvitaM yatra me sthitam . yogakSemakaraste ' hamindrasyeva bRhaspatiH .
vRSaparvovAca yat kiMcidasurendrANAM vidyate vasu bhArgava . bhuvi hastigavAzvaM ca tasya tvaM mama cezvaraH .
zukra uvAca yat kiMcidasti draviNaM daityendrANAM mahAsura . tasyezvaro ' smi yadyeSA devayAnI prasAdyatAm .
vaizampAyana uvAca evamuktastathetyAha vRSaparvA mahAkaviH . devayAnyantikaM gatvA tamartha prAha bhArgavaH .
devayAnyuvAca yadi tvamIzvarastAta rAjJo vittasya bhArgava nAbhijAnAmi tat te ' haM rAjA tu vadatu svayam .
vRSaparvovAca yaM kAmamabhikAmAsi devayAni zucismite . tat te ' haM sampradAsyAmi yadi vApi hi durlabham .
devayAnyuvAca dAsI kanyAsahasreNa zarmiSThAmabhikAmaye . anu mAM tatra gacchet sA yatra dadyAca me pitA .
vRSaparvovAca uttiSTha tvaM gaccha dhAtri zarmiSThAM zIghramAnaya . yaM ca kAmayate kAmaM devayAnI karotu tam .
vaizampAyana uvAca tato dhAtrI tatra gatvA zarmiSThAM vAkyamabravIt . uttiSTha bhadre zarmiSThe jJAtInAM sukhamAvaha .
tyajati brAhmaNa : ziSyAn devayAnyA pracoditaH . sAyaM kAmayate kAmaM sa kAryo ' dya tvayAnaghe .
zarmiSThovAca yaM sA kAmayate kAmaM karavANyahamadya tam . yadyevamAhvayecchukro devayAnIkRte hi mAm . maddoSAnmA gamacchukro devayAnI ca matkRte .
vaizampAyana uvAca tataH kanyAsahasreNa vRtA zibikayA tadA . piturniyogAt tvaritA nizcakrAma purottamAt .
zarmiSThovAca ahaM dAsIsahasreNa dAsI te paricArikA . anu tvAM tatra yAsyAmi yatra dAsyati te pitA .
devayAnyuvAca stuvato duhitAhaM te yAcataH pratigRhNataH . stUyamAnasya duhitA kathaM dAsI bhaviSyasi .
zarmiSThovAca yena kenacidArtAnAM jJAtInAM sukhamAvahet . atastvAmanuyAsyAmi yatra dAsyati te pitA .
vaizampAyana uvAca pratizrute dAsabhAve duhitrA vRSaparvaNaH . devayAnI nRpazreSTha pitaraM vAkyamabravIt .
devayAnyuvAca pravizAmi puraM tAta tuSTAsmi dvijasattama . amoghaM tava vijJAnamasti vidyAbalaM ca te .
vaizampAyana uvAca evamukto duhitrA sa dvijazreSTho mahAyazAH . praviveza puraM hRSTaH pUjitaH sarvadAnavaiH .
vaizampAyana uvAca krozamAnaM prayAteSu pANDaveSu mahAtmasu . padbhyAmanucitA gantuM draupadI samupAvizat .
zrAntA duHkhaparItA ca vAtavarSeNa tena ca . saukumAryAcca pAJcAlI sammumoha tapasvinI .
sA kampamAnA mohena bAhubhyAmasitekSaNA . vRttAbhyAmanurUpAbhyAmUrU samavalambata .
AlambamAnA sahitAvUrU gajakaropamau . papAta sahasA bhUmau vepantI kadalI yathA .
tAM patantIM varArohAM bhajyamAnAM latAmiva . nakulaH samabhidrutya parijagrAha vIryavAn .
nakula uvAca rAjan paJcAlarAjasya suteyamasitekSaNA . zrAntA nipatitA bhUmau tAmavekSasva bhArata .
aduHkhArhA paraM duHkhaM prApteyaM mRdugAminI . AzvAsaya mahArAja tAmimAM zramakarzitAm .
vaizampAyana uvAca rAjA tu vacanAt tasya bhRzaM duHkhasamanvitaH . bhImazca sahadevazca sahasA samupAdravan .
tAmavekSya tu kaunteyo vivarNavadanAM kRzAm . aGkamAnIyadharmAtmA paryadevayadAturaH .
yudhiSThira uvAca kathaM vezmasu gupteSu svAstIrNazayanocitA . bhUmau nipatitA zete sukhArdA varavarNinI .
sukumArau kathaM pAdau mukhaM ca kamalaprabham . matkRte ' dya varArhAyAH zyAmatAM samupAgatam .
kimidaM dyUtakAmena mayA kRtamabuddhinA . AdAya kRSNAM caratA vane mRgagaNAyute .
sukhaM prApsyasi kalyANi pANDavAn prApya vai patIn . iti dupadarAjena pitrA dattA ' ' yatekSaNA .
tat sarvamanavApyeyaM zramazokAdhvakarzitA . zete nipatitA bhUmau pApasya mama karmabhiH .
vaizampAyana uvAca tathA lAlapyamAne tudharmarAje yudhiSThire . dhaumyaprabhRtayaH sarve tatrAjagmurdvijottamAH .
te samAzvAsayAmAsurAzIrbhizcApyapUjayan . rakSoghnAMzca tathA mantrAopuzcakruzca te kriyAH .
paThyamAneSu mantreSu zAntyarthaM paramarSibhiH . spRzyamAnA karaiH zItaiH pANDavaizca muhurmuhuH .
sevyamAnA ca zItena jalamizreNa vAyunA . pAJcAlI sukhamAsAdya lebhe cetaH zanaiH zanaiH .
parigRhya ca tAM dInAM kRSNAmajitanasaMstare . pArthA vizrAmayAmAsurlabdhasaMjJAM tapasvinIm .
tasyA yamau raktatalau pAdau pUjitalakSaNau . karAbhyAM kiNajAtAbhyAM zanakaiH saMvavAhatuH .
paryAzvAsayadapyenAMdharmarAjo yudhiSThiraH . uvAca ca kurazreSTho bhImasenamidaM vacaH .
bahavaH parvatA bhIma viSamaH himadurgamAH . teSu kRSNA mahAbAho kathaM nu vicaMriSyati .
bhImasena uvAca tvAM rAjan rAjaputrIM ca yamau ca puruSarSabha . svayaM neSyAmi rAjendra mA viSAde manaH kRthAH .
haiDimbAzca mahAvIryo vihago madbalopamaH . vahedanagha sarvAnno vacanAt te ghaTotkacaH .
vaizampAyana uvAca anujJAtodharmarAjJA putraM sasmAra rAkSasam . ghaTotkacastudharmAtmA smRtamAtraH pitustadA .
kRtAJjalirupAtiSThadabhivAdyAtha pANDavAn . brAhmaNAMzca mahAbAhuH sa ca tairabhinanditaH .
uvAca bhImasenaM sa pitaraM bhImavikramam . smRto ' smi bhavatA zIghraM zuzrUSurahamAgataH .
AjJApaya mahAbAho sarvaM kartAsmyasaMzayam . tacchrutvA bhImasenastu rAkSasaM pariSasvaje .
bhISma uvAca etat te rAjadharmANAM navanItaM yudhiSThira . bRhaspatirhi bhagavAn nyAyyaM dharmaM prazaMsati .
vizAlAkSazca bhagavAn kAvyazcaiva mahAtapAH . sahasrAkSo mahendrazca tathA prAcetaso manuH . bharadvAjazca bhagavAMstathA gaurazirA muniH . rAjazAstrapraNetAro brahmaNyA brahmavAdinaH .
rakSAmeva prazaMsanti dharmaM dharmabhRtAM vara . rAjJAM rAjIvatAmrAkSa sAdhanaM cAtra me zRNu .
cArazca praNidhizcaiva kAle dAnamamatsarAt . yuktyAdAnaM na cAdAnamayogena yudhiSThira . satAM saMgrahaNaM zauryaM dAkSyaM satyaM prajAhitam . anArjavairArjavaizca zatrupakSasya bhedanam . ketanAnAM ca jIrNAnAmavekSA caiva sIdatAm . dvividhasya ca daNDasya prayogaH kAlacoditaH . sAdhUnAmaparityAgaH kulInAnAM ca dhAraNam . nicayazca niceyAnAM sevA buddhimatAmapi . balAnAM harSaNaM nityaM prajAnAmanvavekSaNam . kAryeSvakhedaH kozasya tathaiva ca vivardhanam . puraguptiravizvAsa : paurasaMghAtabhedanam . arimadhyasthamitrANAM yathAvaccAnvavekSaNam . upajApazca bhRtyAnAmAtmanaH puradarzanam . avizvAsaH svayaM caiva parasyAzvAsanaM tathA . . nItidharmAnusaraNaM nityamutthAnameva ca . ripUNAmanavajJAnaM nityaM cAnAryavarjanam .
utthAnaM hi narendrANAM bRhaspatirabhASata . rAjadharmasya tanmUlaM zlokAMzcAtra nibodha me .
utthAnenAmRtaM labdhamutthAnenAsurA hatAH . utthAnena mahandreNa zreSThyaM prAptaM divIha ca .
utthAnavIraH puruSo vAgvIrAnadhitiSThati . utthAnavIrAn vAgvIrA ramayanta upAsate .
utthAnahIno rAjA hi buddhimAnapi nityazaH . pradharSaNIyaH zatrUNAM bhujaGga iva nirviSaH .
na ca zatruravajJeyo durbalo ' pi balIyasA . alpo ' pi hi dahatyagniviSamalpaM hinasti ca .
ekAGgenApi sambhUtaH zatrurdurgamupAzritaH . sarvaM tApayate dezamapi rAjJaH samRddhinaH .
rAjJo rahasyaM yad vAkyaM jayArthaM lokasaMgrahaH . hRdi yaccAsya jihyaM syAtkAraNena ca yad bhavet . yaccAsya kAryaM vRjinamArjavenaiva dhArayet . dambhanArthaM ca lokasya dharmiSThAmAcaret kriyAm .
rAjyaM hi sumahat tantraM dhAryate nAkRtAtmabhiH . na zakyaM mRdunA voDhumAyAsasthAnamuttamam .
rAjyaM sarvAmiSaM nityamArjaveneha dhAryate . tasmAnmizreNa satataM vartitavyaM yudhiSThira .
yadyapyasya vipattiH syAd rakSamANasya vai prajAH . so ' pyasya vipulo dharma evaMvRttA hi bhUmipAH .
eSa te rAjadharmANAM lezaH samanuvarNitaH . bhUyaste yatra saMdehastad brUhi kurusattama .
vaizampAyana uvAca tato vyAsazca bhagavAn devasthAno ' zma eva ca . vAsudevaH kRpazcaiva sAtyakiH saMjayastathA . sAdhu sAdhviti saMhRSTAH puSSyamANairivAnanaiH . astuvaMzca naravyAghraM bhISmaM dharmabhRtAM varam .
tato dInamanA bhISmamuvAca kurusattamaH . netrAbhyAmazrupUrNAbhyAM pAdau tasya zanaiH spRzan . zva idAnIM svasandehaM prakSyAmi tvAM pitAmaha . upaiti savitA zastaM rasamApIya pArthivam .
tato dvijAtInabhivAdya kezavaH kRpazva te caiva yudhiSThirAdayaH . pradakSiNIkRtya mahAnadIsutaM tato rathAnAruruhurmudAnvitAH .
dRSadvatIM cApyavagAhya suvratAH kRtodakArthAH kRtajaSyamaGgalAH . upAsya saMdhyAM vidhivat paraMtarpA stata : puraM te vivizurgajAhvayam .
saMjaya uvAca dRSTvA karNa maheSvAsaM yuyutsuM samavasthitam . cukruzaH kuravaH sarve hRSTarUpAH samantataH .
tato dundubhinirghoSairbherINAM ninadena ca . bANazabdaizca vividhairgarjitaizca tarasvinAm . niryayustAvakA yuddhe mRtyuM kRtvA nivartanam .
prayAte tu tataH karNe yodheSu muditeSu ca . . cacAla pRthivI rAjan vavAza ca suvistaram .
niHsarantau vyaddazyanta sUryAt sapta mahAgrahAH . ulkApAtAzca saMjajudizAM dAhAstathaiva ca . zuSkAzanyazca sampeturvavurvAtAzca bhairavAH .
mRgapakSigaNAzcaiva pRtanAM bahuzastava . apasavyaM tadA cakrurvedayanto mahAbhayam .
prathitasya ca karNasya nipetusturagA bhuvi . asthivarSaM ca patitamantarikSAd bhayAnakam .
jajvaluzcaiva zastrANi dhvajAzcaiva cakampire . azrUNi ca vyamuJcanta vAhanAni vizAmpate .
ete cAnye ca bahava utpAtAstatra dAruNAH . samutyeturvinAzAya kauravANAM sudAruNAH .
na ca tAn gaNayAmAsuH sarve daivena mohitAH . prasthitaM sUtaputraM ca jayetyUcurnarAdhipAH . nirjitAn pANDavAzcaiva menire tatra kauravAH .
tato rathasthaH paravIrahantA bhISmadroNAvastavIryo samIkSya . samajjvalan bhAskarapAvakAbho vaikartano ' sau rathakuJjaro nRpa .
sa zalyamAbhASya vAkyaM pArthasya karmAtizayaM vicintya . mAnena darpaNa vidahyamAnaH krodhena dIpyaniva niHzvasaMzca .
nAhaM mahendrAdapi vajrapANe : kruddhAd bibhemyAyudhavAn rathasthaH . natIva mAM hyasthiratA jahAti .
mahendraviSNupratimAvanindatau rathAzvanAgapravarapramAthinau . stato na me ' pyasti raNe sAdhvasam .
samIkSya saMkhye ' tibalAn narAdhipAn sasUtamAtaGgarathAn parairhatAn . kathaM na sarvAnahitAn raNe ' vadhId mahAstravid brAhmaNapuGgavo guruH .
sa saMsmaran droNamahaM mahAhave bravImi satyaM kuravo nibodhata . na vA madanyaH prasahed raNe ' rjunaM samAgataM mRtyumivograrUpiNam .
zikSApramAdazca balaM dhRtizca droNe mahAstrANi ca saMnatizca . sa cedagAnmRtyuvazaM mahAtmA sarvAnanyAnAturAnadya manye .
neha dhruvaM kiMcidapi pracintayan vidyAM loke karmaNo nityayogAt . sUryodaye ko hi vimuktasaMzayo bhAvaM kurvItAdya gurau nipAtite .
na nUnamastrANi balaM parAkramaH kriyAH sunItaM paramAyudhAni vA . alaM manuSyasya sukhAya vartituM tathA hi yuddhe nihataH parairguruH .
hutAzanadityasamAnatejasaM parAkrame viSNupurandaropamam . naye bRhaspatyuzanoH sadA samaM na cainamastraM tadupAsta duHsaham .
samprAkruSTe ruditastrIkumAre parAbhUte pauruSe dhArtarASTra . mayA kRtyamiti jAnAmi zalya prayAhi tasmAd dviSatAmanIkam .
yatra rAjA pANDavaH satyasaMdho vyavasthito bhImasenArjunau cA vAsudevaH sAtyakiH sRjAyAzca yamau ca kastAn viSahenmadanyaH .
tasmAt kSipraM madrapate prayAhi raNe paJcAlAn pANDavAn sRJjayAMzca . tAn vA haniSyAmi sametya saMkhye yAsyAmi vA droNapathA yamAya .
na tvevAhaM na gamiSyAmi madhye teSAM zUrANAmiti mAM zalya viddhi . mitradroho marSaNIyo na me ' yaM tyaktvA prANAnanuyAsyAmi droNam .
prAjJasya mUDhasya ca jIvitAnte nAsti pramokSo ' ntakasatkRtasya . ato vidvannabhiyAsyAmi pArthAn diSTaM na zakyaM vyativartituM vai .
kalyANavRttaH satataM hi rAjA vaicitravIryasya suto mamAsIt . tasyArthasiddhyarthamahaM tyajAmi priyAna bhogAn dustyajaM jIvitaM ca .
vaiyAghracarmANamakUjanAkSaM haimatrikoSaM rajatatriveNum . yuktaM prAdAnmahyamimaM hi rAmaH .
dhanUMSi citrANi nirIkSya zalya dhvajAn gadAH sAyakAMcograrUpAn . asiM ca dIptaM paramAyudhaM ca zaGkha ca zubhaM svanavantamugram .
patAkinaM vajranipAtani : svanaM sitAzvayuktaM zubhatUNazobhitam . imaM samAsthAya rathaM stharSabhaM raNe haniSyAmyahamarjunaM balAt .
taM cenmRtyuH sarvaharo ' bhirakSet sadApramattaH samare pANDuputram . taM vA haniSyAmi raNe sametya yAsyAmi vA bhISmamukho yamAya .
yamavaruNakuberavAsavA vA yadi yugapatsagaNA mahAhave . jugupiSava ihaitya pANDavaM kimu bahunA saha tairjayAmi tam .
saMjaya uvAca staduta nizamyavacaH sa madrarAT . avahamadavapanya vIryavAn pratiSiSidhe ca jagAda cottaram .
zalya uvAca datirabhaso ' pyativAcamuktavAn . kva ca hi naravaro dhanaMjayaH kva panaraho puruSAdhamo bhavAn .
yadusadanamupendrapAlitaM tridhazamivAmararAjarakSitam . prasabhamatiriloDya ko haret puruSavarAvarajAmRte ' rjunAt .
tribhuvanavibhumIzvaraM ka iha pumAna bhavamAhvayed yudhi . mRgavadhakalahe Rte ' rjunAt surapativIryasamaprabhAvataH .
asurasuramahoragAn narAn garuDapizAcasayakSarAkSasAn . iSubhirajayadagnigauravAt svabhilaSitaM ca havirdadau jayaH .
smarasi nanu yadA parairhataH sa ca dhRtarASTrasuto ' pi mokSitaH . dinakarasadRzaiH zarottamairyudhA kuruSu bahUn vinihatya tAnarIn .
prathamamapi palAyite tvayi priyakalahA dhRtarASTrasUnavaH . smarasi nanu yadA pramocitAH khacaragaNAnavajitya pANDavaiH .
samuditabalavAhanAH punaH puruSavareNa jitAH stha gograhe . sagurugurusutAH sabhISmakAH kimu na jitaH sa tadA tvayA ' rjunaH .
stava nidhanAya suyuddhamadya vai . yadi na ripubhayAt palAyase samaragato ' dya hato ' si sUtaja .
saMjaya uvAca iti bahu paruSaM prabhASati pramanasi madrapatI ripustavam . bhRzamabhiruSitaH paraMtapaH kurupRtanApatirAha madrapam .
karNa uvAca bhavatu bhavatu ki vikatyase nanu mama tasya hi yuddhamudyatam . yadi sa jayati mAnihAhave tata idamastu sukasthitaM tava .
saMjaya uvAca evamastviti madreza uktvA nottaramuktavAn . yAhi zalyeti cApyenaM karNaH prAha yuyutsayA . sa rathaH prayayau zatrUzvetAzvaH zalyasArathiH . nighnannamitrAn samare tamo ghnan savitA yathA .
tataH prAyAt prItimAn vai rathena vaiyA Na zvetayujAtha karNaH . sa cAlokya dhvajinI pANDavAnAM dhanaMjayaM tvarayA paryapRcchat .
dhRtarASTra uvAca bahUni hi vicitrANi dvaisthAni sma saMjaya . pANDUnAM mAmakaiH sArdhamazrauSaM tava jalpataH .
na caiva mAmakaM kiMcit hRSTaM zaMsasi saMjaya . nityaM pANDusutAn hRSTAnabhagnAn samprazaMsasi .
vai jIyamAnAn vimanaso mAmakAn vigataujasaH . vadase saMyuge sUta diSTametanna saMzayaH .
saMjaya uvAca yathAzaktiM yathotsAhaM yuddhe ceSTanti tAvakAH . darzayAnAH paraM zaktyA pauruSaM puruSarSabha .
gaGgAyAH suranadyA svAdu bhUtvA yathodakam . mahodadherguNAbhyAsAllavaNatvaM nigacchati .
tathA tat pauruSaM rAjaMstAvakAnAM paraMtapa . prApya pANDusutAn vIrAn vyarthaM bhavati saMyuge .
ghaTamAnAn yathAzakti kurvANAn karma duSkaram . na doSeNa kuruzreSTha kauravAn gantumarhasi .
tavAparAdhAt sumahAn saputrasya vizAmpate . pRthivyAH prakSayo ghoro yamarASTravivardhanaH .
AtmadoSAt samutpannaM zocituM nArhase nRpa . na hi rakSanti rAjAna : sarvathA ' trApi jIvitam .
yuddhe sukRtinAM lokAnicchanto vasudhAdhipAH . camU vigAhya yudhyante nityaM svargaparAyaNAH .
pUrvAhne tu mahArAja prAvartata janakSayaH . taM tvamekamanA bhUtvA zRNu devAsuropamam .
Avantyau tu maheSvAsau mahAsenau mahAbalau . irAvantamabhiprekSya sameyAtAM raNotkaTau .
teSAM pravavRte yuddhaM sumahallomaharSaNam . irAvAMstu susaMkruddho bhrAtarau devarUpiNau . vivyAdha nizitaistUrNaM zaraiHsaMnataparvabhiH . tAvenaM pratyavidhyetAM samare citrayodhinau .
yudhyatAM hi tathA rAjan vizeSo na vyadRzyata . yatatAM zatrunAzAya kRtapratikRtaiSiNAm .
irAvAMstu tato rAjannanuvindasya sAyakaiH . caturabhizcaturo vAhAnanayad yamasAdanam .
bhallAbhyAM ca sutIkSNAbhyAM dhanuH ketuM ca mAriSa . ciccheda samare rAjastadadbhutamivAbhavat .
tyaktvAnuvindo ' tha rathaM vindasya rathamAsthitaH . dhanurgRhItvA paramaM bhArasAdhanamuttamam .
tAvekastho raNe vIrAvAvantyau rathinAM varau . zarAn mumugratustUrNamirAvati mahAtmani .
tAbhyAM muktA mahAvegAH zarAH kAJcanabhUSaNAH . divAkarapathaM prApya cchAdayAmAsurambaram .
irAvAMstu raNe kruddho bhrAtarau tau mahArathau . vavarSa zaravarSeNa sArathiM cApyapAtayat .
tasmiMstu patite bhUmau gatasattve tu sArathau ! rathaH pradudrAva dizaH samudghAntahayastataH .
tau sa jitvA mahArAja nAgarAjasutAsutaH . pauruSaM khyApayaMstUrNaM vyadhamat tava vAhinIm .
sA vadhyamAnA samare dhArtarASTrI mahAcamUH . vegAn bahuvidhAMzcakre viSaM pItveva mAnavaH .
haiDimbo rAkSasendrastu bhagadattaM samAdravat . rathenAdityavarNena sadhvajena mahAbalaH .
tataH prAgjyotiSo rAjA nAgarAja samAsthitaH . yathA vajradharaH pUrvaM saMgrAme tArakAmaye .
tatra devAH sagandharvA RSayazca samAgatAH . vizeSaM na sma vividuIDimbabhagadattayoH .
yathA surapatiH zakrastrAsayAmAsa dAnavAn . tathaiva samare rAjA drAvayAmAsa pANDavAn .
tena vidrAvyamANAste pANDavAH sarvato dizam . trAtAraM nAbhyagacchantaH sveSvanIkeSu bhArata .
bhaimaseni rathasthaM tu tatrApazyAma bhArata . zeSA vimanaso bhUtvA prAdravanta mahArathAH .
nivRtteSu tu pANDUnAM punaH sainyeSu bhArata . AsIniSThAnakA ghorastata sainyasya saMyuge .
ghaTotkacastato rAjan bhagadatta mahAraNe . zaraiH pracchAdayAmAsa meruM girimivAmbudaH .
nihatya tAzarAn rAjA rAkSasasya dhanuzcyutAn . bhaimaseni raNe tUrNaM sarvamarmasvatADayat .
sa tADyamAno bahubhiH zaraiH saMnataparvabhiH . na vivyathe rAkSasendro bhidyamAna ivAcalaH .
tasya prAgjyotiSaH kruddhastomarAMzca caturdaza . preSayAmAsa samare tAzciccheda sa rAkSasaH .
sa tAMzchittvA mahAbAhustomarAn nizitaiH zaraiH . bhagadattaM ca vivyAdha saptatyA kaGkapatribhiH .
tataH prAgjyotiSo rAjA prahasanniva bhArata . tasyAzvAMzcaturaH saMkhye pAtayAmAsa sAyakaiH .
sa hatAzve rathe tiSThan rAkSasendraH pratApavAn . zaktiM cikSepa vegena prAgjyotiSagajaM prati .
tAmApatantI sahasA hemadaNDAM suveginIm . tridhA ciccheda nRpatiH sA vyakIryata medinIm .
zaktiM vinihatAM dRSTvA haiDimbaH prAdravad bhayAt . yathendrasya raNAt pUrvaM namucirdaityasattamaH .
taM vijitya raNe zUraM vikrAntaM khyAtapauruSam . ajeyaM samare vIraM yamena varuNena ca .
pANDavIM samare senAM sammamarda sa kuJjaraH . yathA vanagajo rAjan mRnazcarati padminIm .
madrezvarastu samare yamAbhyAM samasajjata . svastrIyau chAdayAMcakre zarauH pANDunandanau .
sahadevastu samare mAtulaM dRzya saMgatam . avArayaccharaugheNa megho yadvad divAkaram .
chAdyamAnaH zaraugheNa hRSTarUpataro ' bhavat . tayozcApyabhavat prItiratulA mAtRkAraNAt .
tataH prahasya samare nakulasya mahArathaH . azvAMzca caturo rAMjazcaturbhiH sAyakottamaiH . preSayAmAsa samare yamasya sadanaM prati . hatAzvAt tu rathAt tUrNamavaplutya mahArathaH .
Aruroha tato yAnaM bhrAtureva yazasvinaH . ekasthau tu raNe zUro dRDhe vikSipya kArmukau .
madrarAjarathaM tUrNaM chAdayAmAsatuH kSaNAt . sa chAdyamAno bahubhiH zaraiH saMnataparvabhiH .
svastrIyAbhyAM naravyAghro nAkampata yathA ' calaH . prahasanniva tAM cApi zastravRSTiM jaghAna ha .
sahadevastataH kruddhaH zaramudgRhya vIryavAn . padrarAjamabhiprekSya preSayAmAsa bhArata . .
sa zaraH preSitastena garuDAnilavegavAn . madrarAjaM vinirbhidya nipapAta mahItale .
sa gADhaviddho vyathito rathopasthe mahArathaH . niSasAda mahArAja kazmalaM ca jagAma ha .
taM visaMjJaM nipatitaM sUtaH samprekSya saMyuge . apovAha rathenAjau yamAbhyAmabhipIDitam .
dRSTvA madrezvararathaM dhArtarASTrAH parAGmukham . sarve vimanaso bhUtvA nedamastItyacintayan .
nirjitya mAtulaM saMkhye mAdrIputrau mahArathau . dadhmaturmuditau zaGkhau siMhanAdaM ca nedatuH .
abhidudruvaturhaSTau tava sainyaM vizAmpate . yathA daityacamUM rAjannindropendrAvivAmarau .
vaizampAyana uvAca tataH pravezanaM tasyAM cakre rAjA yudhiSThiraH . ayutaM bhojayitvA tu brAhmaNAnAM narAdhipaH . sAjyena payasenaiva madhunA mizritena ca . kRsareNAtha jIvantyA haviSyeNa ca sarvazaH .
bhakSyaprakArairvividhaiH phalaizcApi tathA nRpa . coSyaizca vividhai rAjan peyaizca bahuvistaraiH . ahataizcaiva vAsobhirmAlyairuccAvacairapi . tarpayAmAsa viprendrAn nAnAdigbhyaH samAgatAn .
dadau tebhyaH sahasrANi gavAM pratyekazaH punaH . puNyAhaghoSastatrAsIda divaspRgiva bhArata .
vAditrairvividhairdivyairgandhairuccAvacairapi . pUjayitvA kuruzreSTho daivatAni nivezya ca .
tatra mallA naTA jhallA : sUtA vaitAlikAstathA . upatasthurmahAtmAnaM dharmaputraM yudhiSThiram .
tathA sa kRtvA pUjAM tAM bhrAtRbhiH saha pANDavaH . tasyAM sabhAyAM ramyAyAM reme zakro yathA divi .
sabhAyAmRSayastasyAM pANDavaiH saha Asate . AsAMcakrunarendrAzca nAnAdezasamAgatAH .
asito devalaH satyaH sarpirmAlI mahAzirAH . arvAvasuH sumitrazca maitreyaH zunako baliH . bako dAlbhyaH sthUlazirAH kRSNadvaipAyanaH zukaH . sumantujaiminiH pailo vyAsaziSyAstathA vayam . tittiriryAjJavalkyazca sasuto lomaharSaNaH . apsuhomyazca dhaumyazca aNImANDavyakauzikau . dAmoSNISastraibalizca parNAdo ghaTajAnukaH . mauJjAyano vAyubhakSaH pArAzaryazca sArikaH . balivAkaH sinIvAkaH satyapAlaH kRtazramaH . jAtUkarNa : zikhAvAMzca AlambaH pArijAtakaH . parvatazca mahAbhAgo mArkaNDeyo mahAmuniH . pavitrapANi : sAvarNo bhAlukirgAlavastathA . jaGghAbandhuzca raibhyazca kopavegastathA bhRguH . haribabhruzca kauNDinyo babhrumAlI sanAtanaH . kAkSIvAnauzijazcaiva nAciketo ' tha gautamaH . paiGgayo varAhaH zunakaH zANDilyazca mahAtapAH . kukkuro veNujaGgho ' tha kAlApaH kadda eva ca . munayo dharmavidvAMso dhRtAtmAno jitendriyAH .
ete cAnye ca bahavo vedavedAGgapAragAH . upAsate mahAtmAnaM sabhAyAmRSisattamAH . kathayantaH kathAH puNyA dharmajJA zucayo ' malAH . tathaiva kSatriyazreSThA dharmarAjamupAsate .
zrImAn mahAtmA dharmAtmA muJjaketurvivardhanaH . saMgrAmajid dumukhazca ugrasenazca vIryavAn . kakSasenaH kSitipatiH kSemakazcAparAjitaH . kambojarAjaH kamaddaH kampanazca mahAbalaH . satataM kampayAmAsa yavanAneka eva yaH . balapauruSasampannAn kRtAstrAnamitaujasaH . yathAsurAn kAlakeyAn devo vajradharAstathA .
jaTAsuro madrakANAM ca rAjA kuntiH pulindazca kirAtarAjaH . tathA ' ' GgavAGgau saha puNDrakeNa pANDyoDrarAjau ca sahAndhrakeNa . aGgo vaGgaH sumitrazca zaibyazcAmitrakarzanaH . kirAtarAjaH sumanA yavanAdhipatistathA . cANUro devarAtazca bhojo bhImarathazca yaH . zrutAyudhazca kAliGgo jayasenazca mAgadhaH . sukarmA cekitAnazca puszvAmitrakarzanaH . ketumAn vasudAnazca vaideho ' tha kRtakSaNaH . sudharmA cAniruddhazca zrutAyuzca mahAbalaH . anUparAjo durdharSaH kramajicca sudarzanaH . zizupAlaH sahasuta : karUSAdhipatistathA . vRSNInAM caiva durdharSAH kumArA devarUpiNaH . Ahuko vipRthuzcaiva gadaH sAraNa eva ca . akrUraH kRtavarmA ca satyakazca zineH sutaH . bhISmako ' thAkRtizcaiva dhumatsenazca vIryavAn . kekayAzca maheSvAsA yajJasenazca saumakiH .
ketumAn vasumAMzcaiva kRtAstrazca mahAbalaH . ete cAnye ca bahavaH kSatriyA mukhyasammatAH . upAsate sabhAyAM sma kuntIputraM yudhiSThiram . arjunaM ye ca saMzritya rAjaputrA mahAbalAH . azikSanta dhanurvedaM rauravAjinavAsasaH . tatraiva zikSitA rAjan kumArA vRSNinandanAH .
raukmiNeyazca sAmbazca yuyudhAnazca sAtyakiH . sudharmA cAniruddhazca zaibyazca narapuGgavaH .
ete cAnye ca bahavo rAjAnaH pRthivIpate . dhanaMjayasakhA cAtra nityamAste sma tumburuH . upAsate mahAtmAnamAsInaM saptaviMzatiH . citrasenaH sahAmAtyo gandharvApsarasastathA . gItavAditrakuzalAH sAmyatAlavizAradAH . pramANe ' tha laye sthAne kinnarAH kRtanizramAH . saMcoditAstumburuNA gandharvasahitAstadA . gAyanti divyatAnaiste yathAnyAyaM manasvinaH . pANDuputrAnRSIMzcaiva ramayanta upAsate . tasyAM sabhAyAmAsInAH suvratAH satyasaMgarAH . divIva devA brahmANaM yudhiSThiramupAsate .
dhRtarASTra uvAca dRSTvA me nihatAn putrAn bahUnekena saMjaya . bhISmo droNaH kRpazcaiva kimakurvata saMyuge . . .
ahanyahani me putrAH kSayaM gacchanti saMjaya . manye ' haM sarvathA sUta daivenopahatA bhRzam .
yatra me tanayA : jIyante na jayanatyuta . yatra bhISmasya droNasya kRpasya ca mahAtmanaH . saumadattezca vIrasya bhagadattasya cobhayoH . azvatthAmnastathA tAta zUrANAmanivartinAm . anyeSAM caiva zUrANAM madhyagAstanayA mama . yadahanyanta saMgrAme kimanyad bhAgadheyataH .
na hi duryodhano mandaH purA proktamabudhyata . vAryamANo mayA tAta bhISmeNa vidureNa ca .
gAndhAryA caiva durmedhAH satataM hitakAmyayA . nAbudhyata purA mohAt tasya prAptamidaM phalam .
yad bhImasenaH samare putrAn mama vicetasaH . ahanyahani saMkruddho nayate yamasAdanam .
saMjaya uvAca idaM tat samanuprAptaM kSatturvacanamuttamam . na buddhavAnasi vibho procyamAnaM hitaM tadA .
nivAraya sutAn dyUtAt pANDavAn mA duheti ca . suhRdAM hitakAmAnAM bruvatAM tat tadeva ca .
na zuzrUSasi tad vAkyaM martyaH pathyamivauSadham . tadeva tvAmanuprAptaM vacanaM sAdhubhASitam .
viduradroNabhISmANAM tathAnyeSAM hitaiSiNAm . akRtvA vacanaM pathyaM kSayaM gacchanti kauravAH .
tadetat samanuprAptaM pUrvameva vizAmpate . tasmAt tvaM zRNu tattvena yathA yuddhamavartata .
madhyAhne sumahAraudraH saMgrAmaH samapadyata . lokakSayakaro rAjastanme nigadataH zRNu . .
tataH sarvANi sainyAni dharmaputrasya zAsanAt . saMrabdhAnyabhyavartanta bhISmameva jighAMsayA .
dhRSTadyumnaH zikhaNDI ca sAtyakizca mahArathataH . yuktAnIkA mahArAja bhISmameva samabhyayuH .
virATo drupadazcaiva sahitAH sarvasomakaiH . abhyadravanta saMgrAme bhISmameva mahAratham .
kekayA dhRSTaketuzca kuntibhojazca daMzitaH . yuktAnIkA mahArAja bhISmameva samabhyayuH .
arjuno draupadeyAzca cekitAnazca vIryavAn . duryodhanasamAdiSTAn rAjJaH sarvAn samabhyayuH .
abhimanyustathA zUro haiDimbazca mahArathaH . bhImasenazca saMkruddhaste ' bhyadhAvanta kauravAn .
tridhAbhUtairavadhyanta pANDavaiH kauravA yudhi . tathaiva kauravai rAjannavadhyanta pare raNe .
droNastu rathinaH zreSThAn somakAn saMjayaiH saha . abhyadhAvata saMkruddhaH preSayiSyan yamakSayam .
tatrAkrando mahAnAsIt suMjayAnAM mahAtmanAm . vadhyatAM samare rAjan bhAradvAjena dhanvinA .
droNena nihatAstatra kSatriyA bahavo raNe . viceSTanto hyadRzyanta vyAdhikliSTA narA iva .
kUjatAM krandatAM caiva rastanatAM caiva bhArata . anizaM zuzruvai zabdaH kSutkliSTAnAM nRNAmiva .
tathaiva kauraveyANAM bhImaseno mahAbalaH . cakAra kadanaM ghoraM kruddhaH kAla ivAparaH .
vadhyatAM tatra sainyAnAmanyonyena mahAraNe . prAvartata nadI ghorA rudhiraughapravAhinI .
sa saMgrAmo mahArAja ghorarUpo ' bhavanmahAn . kurUNAM pANDavAnAM ca yamarASTravivardhanaH .
tato bhImo raNe kruddho rabhasazca vizeSataH . gajAnIkaM samAsAdya preSayAmAsa mRtyave .
tatra bhArata bhImena nArAjAbhihatA gajAH . peturneduzca seduzca disazca paribabhramuH .
chinnahastA mahAnAgAzchinnagAtrAzca mAriSa . krauJcavad vyanadan bhItAH pRthivImadhizerate .
nakulaH sahadevazca hayAnIkamabhidrutau . te hayAH kAJcanApIDA rukmabhANDaparicchadAH .
vadhyamAnA vyadRzyanta zatazo ' tha sahasrazaH . patidbhisturagai rAjan samAstIryata medinI .
nirjikaizca zvasaddhizca kUjadbhizca gatAsubhiH . hayairbabhau narazreSTha nAnArUpadharairdharA .
arjunena hataiH saMkhye tathA bhArata rAjabhiH . prababhau vasudhA ghorA tatra tatra vizAmpate .
sthairbhagnairdhvajaizchinnainikRttaizca mahAyudhaiH . cAmarairvyajanaizcaiva chatraizca sumahAprabhaiH .
hArairniSkaiH sakeyUraiH zirobhizca sakuNDalaiH . uSNISairapaviddhaizca patAkAbhizca sarvazaH .
anukaSaiH zubhai rAjan yoktraizcaiva sarazmibhiH . saMkIrNA vasudhA bhAti vasante kusumairiva .
evameSa kSayo vRttaH pANDUnAmapi bhArata . kruddha zAntanave bhISme droNe ca rathasattame .
azvatthAmni kRpe caiva tathaiva kRtavarmaNi . tathetareSu kruddheSu tAvakAnAmapi kSayaH .
vyAsa uvAca dhRtarASTra mahAprAjJa nibodha vacanaM mama . vakSyAmi tvAM kauravANAM sarveSAM hitamuttamam .
na me priyaM mahAbAho yad gatAH pANDavA vanam . nikRtyA nikRtAzcaiva duryodhanapurogamaiH .
te smarantaH pariklezAn varSe pUrNe trayodaze . vimokSyanti viSaM kruddhAH kauraveyeSu bhArata .
tadayaM kiM nu pApAtmA tava putraH sumandadhI . pANDavAn nityasaMkruddho rAjyahetorjighAMsati .
vAryatAM sAdhvayaM mUDhaH zamaM gacchatu te sutaH . vanasthAMstAnayaM hantumicchan prANAn vimokSyati .
yathA hi vidura : prAjJo yathA bhISmo yathA vayam . yathA kRpazca droNazca tathA sAdhurbhavAnapi .
vigraho hi mahAprAjJa svajanena vigarhitaH . adharmyamayazasyaM ca mA rAjan pratipadyatAm .
samIkSA yAdRzI hyasya pANDavAn prati bhArata . upekSyamANA sa rAjan mahAntamanayaM spRzet .
athavAyaM sumandAtmA vanaM gacchatu te sutaH . pANDaivaH sahito rAjanneka evAsahAyavAn . tataH saMsargajaH snehaH putrasya tava pANDavaiH . yadi syAt kRtakAryo ' dya bhavestvaM manujezvara . .
athavA jAyamAnasya yacchIlamanujAyate . zrUyate tanmahArAja nAmRtasyApasarpati . kathaM vA manyate bhISmo droNo ' tha viduro ' pi vA . bhavAn vAtra kSamaM kArya purA vo ' rtho ' bhivardhate .
vaizampAyana uvAca bhImasenavacaH zrutvA kuntIputro yudhiSThiraH . niHzvasya puruSavyAghraH sampradadhyau paraMtapaH . zrutA me rAjadharmAzca varNAnAM ca vinizcayAH . AyatyAM ca tadAtve ca yaH pazyati sa pazyati .
dharmasya jAnamAno ' haM gatimavayAM sudurvidAm . kathaM balAt kariSyAmi meroriva vimardanam .
sa muhUrtamivadhyAtvA vinizcatyetikRtyatAm . bhImasenamidaM vAkyamapadAntaramabravIt .
yudhiSThira uvAca evametanmahAbAho yathA vadasi bhArata . idamanyat samAdatsva vAcyaM me vAkyakovida .
mahApApAni karmANi yAni kevalasAhasAt . Arabhyante bhImasena vyathante tAni bhArata .
samuntrite suvikrAnte sukRte suvicArite . sidhyantyarthA mahAbAho daivaM cAtra pradakSiNam .
yat tu kevacApalyAd baladapotthitaH svayam . ArabdhavyamidaM kAryaM manyase zRNu tatra me .
bhUrizravAH zalazcaiva jalasaMdhazca vIryavAn . bhISmo droNazca karNazca droNaputrazca vIryavAn . dhArtarASTrA durAdharSA duryodhanapurogamAH . sarva eva kRtAstrAzca satataM cAtatAyinaH . rAjAnaH pArthivAzcaiva ye ' smAbhirupatApitAH . saMzritAH kauravaM pakSaM jAtasnehAzca taM prati .
duryodhanahite yuktA na tathAsmAsu bhArata . pUrNakozA balopetAH prayatiSyanti saMgare .
sarve kauravasainyasya saputrAmAtyasainikAH . saMvibhaktA hi mAtrAbhirbhogairapi ca sarvazaH .
duryodhanena te vIrA mAnitAzca vizeSataH . prANAMstyakSyanti saMgrAme iti me nizcitA matiH .
samA yadyapi bhISmasya vRttirasmAsu teSu ca . droNasya ca mahAbAho kRpasya ca mahAtmanaH . avazyaM rAjapiNDastairnirvezya iti me matiH . tasmAt tyakSyanti saMgrAme prANAnapi sudustyajAn .
sarve divyAstravidvAMsaH sarvedharmaparAyaNAH . ajeyAzceti me buddhirapi devaiH savAsavaiH .
amarSI nityasaMrabdhastatra karNo mahArathaH . sarvAstravidanAdhRSyo hyabhedyakavacAvRtaH .
anirjitya raNe sarvAnetAn puruSasattamAn . azakyo hyasahAyena hantuM duryodhanastvayA .
na nidrAmadhigacchAmi cintayAno vRkodara . atisarvAndhanuAhAn sUtaputrasya lAghavam .
vaizampAyana uvAca etad vacanamAjJAya bhImaseno ' tyamarSaNaH . babhUva vimanAstrasto na caivovAca kiMcana .
tayoH saMvadatorevaM tadA pANDavayordvayoH . AjagAma mahAyogI vyAsa : satyavatIsutaH .
so ' bhigamya yathAnyAyaM pANDavaiH pratipUjitaH . yudhiSThiramidaM vAkyamuvAca vadatAM varaH .
vyAsa uvAca yudhiSThira mahAbAho vedmi te hRdayasthitam . manISayA tataH kSipramAgato ' smi nararSabha .
bhISmAd droNAt kRpAt karNAd droNa putrAcca bhArata . duryodhanAnnRpasutAt tathA duHzAsanAdapi . yat te bhayamamitraghna hRdi samparivartate . tat te ' haM nAzayiSyAmi vidhidRSTena karmaNA .
tacchutvAdhRtimAsthAya karmaNA pratipAdaya . pratipAdya tu rAjendra tataH kSipraM jvaraM jahi .
tata ekAntamunnIya pArAzaryo yudhiSThirama . abravIdupapannArthamidaM vAkyavizAradaH .
zreyasaste paraH kAlaH prApto bharatasattama . yenAbhibhavitA zatrUn raNe pArthodhanurdharaH .
gRhANemAM mayA proktAM siddhiM mUrtimatImiva . vidyAM pratismRti nAma prapannAya bravImi te .
yAmavApya mahAbAhurarjunaH sAdhayiSyati . astrahetormahendraM ca rudraM caivAbhigacchatu . varuNaM ca kuberaM cadharmarAjaM ca pANDava . zakto hyeSa surAn draSTuM tapasA vikrameNa ca .
RSireSa mahAtejA nArAyaNasahAyavAn . purANaH zAzvato devastvajeyI jiSNuracyutaH . astrANIndrAcca rudrAcca lokapAlebhya eva ca . samAdAya mahAbAhurmahat karma kariSyati .
vanAdasmAcca kaunteya vanamanyad vicintyatAm . nivAsArthAya yad yuktaM bhaved vaH pRthivIpate .
ekatra ciravAso hi na prItijanano bhavet . tApasAnAM ca sarveSAM bhavedudvegakArakaH .
mRgANAmupayogazca vIrudoSadhisaMkSayaH . bibharSi ca bahUn viprAn vedavedAGgapAragAn .
vaizampAyana uvAca evamuktvA prapannAya zucaye bhagavAn prabhuH . provAca lokatattvajJo yogI vidyAmanuttamAm . dharmarAjAyadhImAn sa vyAsaH satyavatIsutaH . anujJAya ca kaunteyaM tatraivAntaradhIyata .
yudhiSThirastudharmAtmA tad brahma manasA yataH . dhArayAmAsa medhAvI kAle kAle sadAbhyasan .
sa vyAsavAkyamudito banAd dvaitavanAt tataH . yayau sarasvatIkUle kAmyakaM nAma kAnanam .
tamanvayurmahArAja zikSAkSaravizAradAH . brAhmaNAstapasA yuktA devendramRSayo yathA .
tataH kAmyakamAsAdya punaste bharatarSabha . nyavizanta mahAtmAnaH sAmAtyAH saparicchadAH .
tatra te nyavasan rAjan kiMcit kAlaM manasvinaH . dhanurvedaparA vIrAH zRNvanto vedamuttamam .
caranto mRgayAM nityaM zuddhairbANairmRgArthinaH . pitRdaivataviprebhyo nirvapanto yathAvidhi .
brAhANa uvAca atrApyudAharantImamitihAsaM purAtanam . kArtavIryasya saMvAdaM samudrasya ca bhAvini .
kArtavIryArjuno nAma rAjA bAhusahasravAn . yena sAgaraparyantA dhanuSA nirjitA mahI .
sa kadAcit samudrAnte vicaran baladarpitaH . avAkirazarazataiH samudramiti naH zrutam .
taM samudro namaskRtya kRtAJjaliruvAca hA mA muJca vIra nArAcAn brUhi kiM karavANi te .
madAzrayANi bhUtAni tvadvisRSTairmaheSubhiH . vadhyante rAjazArdUla tebhyo dehyabhayaM vibho .
arjuna uvAca matsamo yadi saMgrAme zarAsanadharaH kvacit . vidyate taM samAcakSva yaH samAsIta mAM mRdhe .
samudra uvAca maharSirjamadagniste yadi rAjan parizrutaH . tasya putrastavAtithyaM yathAvat kartumarhati . .
tataH sa rAjA prayayau krodhena mahatA vRtaH . sa tamAzramamAgamya rAmamevAnvapadyata .
sa rAmapratikUlAni cakAra saha bandhubhiH . AyAsaM janayAmAsa rAmasya ca mahAtmanaH .
tatastejaH prajajvAla rAmasyAmitatejasaH . pradahan ripusainyAni tadA kamalalocane . .
tataH parazumAdAya sa taM bAhusahasriNam . ciccheda sahasA rAmo bahuzAkhamiva dumam .
taM hataM patitaM dRSTvA sametAH sarvabAndhavAH . asInAdAya zaktIzca bhArgavaM paryadhAvayan .
rAmo ' pi dhanurAdAya rathamAruhya satvaraH . visRjazaravarSANi vyadhamat pArthivaM balam .
tatastu kSatriyAH kecijjAmadagnyabhayArditAH . vivizurgiridurgANi mRgAH siMhArditA iva .
teSAM svavihitaM karma tadbhayAnnAnutiSThatAm . prajA vRSalatA prAptA brAhmaNAnAmadarzanAt .
evaM te draviDA ' ' bhIrA : puNDrAzca zabaraiH saha . vRSalatvaM parigatA vyutthAnAt kSatradharmiNaH .
tatazca hatavIrAsu kSatriyAsu punaH punaH . dvijairutpAditaM kSatraM jAmadagnyo nyakRntata .
ekaviMzatimedhAnte rAmaM vAgazarIriNI . divyA provAca madhurA sarvalokaparizrutA . rAma rAma nivartasva ke guNaM tAta pazyasi . kSatrabadhUnimAn prANairviprayojya punaH punaH .
tathaiva taM mahAtmAnamRcIkapramukhAstadA . pitAmahA mahAbhAga nivartasvetyathAbruvan .
piturvadhamamRSyaMstu rAmaH provAca tAnRSIn . nArhantIha bhavanto mAM nivArayitumityuta .
pitara UcuH nArhase kSatrabandhuMstvaM nihantuM jayatAM varA neha yuktaM tvayA hantuM brAhmaNena satA nRpAn .
janamejaya uvAca kathaM samabhavad dyUtaM bhrAtRNAM tanmahAtyayam . yatra tad vyasanaM prAptaM pANDavairma pitAmahaiH .
ke ca tatra sabhAstArA rAjAno brahmavittama . ke cainamanvamodanta ke cainaM pratyaSedhayan .
vistareNaitadicchAmi kathyamAnaM tvayA dvijA mUlaM hyetad vinAzasya pRthivyA dvijasattama .
sautiruvAca evamuktastato rAjA vyAsaziSyaH pratApavAn . AcacakSe ' tha yad vRttaM tat sarvaM vedatattvavit .
vaizampAyana uvAca zRNu me vistareNemAM kathAM bhAratasattama . bhUya eva mahArAja yadi te zravaNe matiH .
vidurasya matiM jJAtvA dhRtarASTro ' mbikAsutaH . duryodhanamidaM vAkyamuvAca vijane punaH .
alaM dyUtena gAndhAre viduro na prazaMsati . na hyasau sumahAbuddhirahitaM no vadiSyati .
hitaM hi paramaM manye viduro yat prabhASate . kriyatAM putra tat sarvametanmanye hitaM tava .
devarSirvAsavagururdevarAjAya dhImate . yat prAha zAstraM bhagavAn bRhaspatirudAradhIH . tad veda viduraH sarvaM sarahasyaM mahAkaviH .
sthitastu vacane tasya sadAhamapi putrakA viduro vApi medhAvI kurUNAM pravaro mataH .
uddhavo vA mahAbuddhivRSNInAmarcito nRpa . tadalaM putra dyUtena chUte bhedo hi dRzyate .
bhede vinAzo rAjyasya tat putra parivarjaya . pitrA mAtrA ca putrasya yad vai kAryaM paraM smRtam . prAptastvamasi tannAma pitRpaitAmahaM padam . adhItavAn kRtI zAstre lAlitaH satataM gRhe .
bhrAtRjyeSThaH sthito rAjye vindase kiM na zobhanam . pRthagjanairalabhyaM yad bhojanAcchAdanaM param .
tat prApto ' si mahAbAho kasmAcchocasi putrakA sphItaM rASTraM mahAbAho pitRpaitAmahaM mahat . nityamAjJApayan bhAsi divi devezvaro yathA . tasya te viditaprajJa zokamUlamidaM katham . samutthitaM duHkhakaraM yanme zaMsitumarhasi .
duryodhana uvAca aznAmyAcchAdayAmIti prapazyan pApapUruSaH . nAmarSaM kurute yastu puruSaH so ' dhamaH smRtaH .
na mAM prINAti rAjendra lakSmI : sAdhAraNI vibho . jvalitAmeva kaunteye zriyaM dRSTvA ca vivyathe .
sarvAM ca pRthivIM caiva yudhiSThiravazAnugAm . sthiro ' smi yo ' haM jIvAmi duHkhAdetad bravImi te . .
AvarjitA ivAbhAnti nIpAzcitrakakaukurAH . kAraskArA lohajaGghA yudhiSThiranivezane .
himavatsAgarAnUpAH sarve ratnAkarAstathA . antyAH sarve paryudastA yudhiSThiranivezane .
jyeSTho ' yamiti mAM matvA zreSThazceti vizAmpate . yudhiSThireNa satkRtya yukto ratnaparigrahe .
upasthitAnAM ratnAnAM zreSThAnAmarghahAriNAm . nAdRzyata paraH pAro nAparastatra bhArata .
na me hastaH samabhavad vasu tat pratigRhaNataH . atiSThanta mayi zrAnte gRhya dUrAhRtaM vasu .
kRtAM vindusaroratnairmayena sphATikacchadAm . apazyaM nalinI pUrNAmudakasyeva bhArata .
vastramutkarSati mayi prAhasat sa vRkodaraH . zatrorRddhivizeSeNa vimUDhaM ratnavarjitam .
tatra sma yadi zaktaH syAM pAtaye ' haM vRkodaram . yadi kuryAM samArambhaM bhImaM hantuM narAdhipa . .
zizupAla ivAsmAkaM gatiH syAnnAtra saMzayaH . sapanenAvahAso me sa mAM dahati bhArata .
punazca tAdRzImeva vApI jalajazAlinIm . matvA zilAsamAM toye patito ' smi narAdhipa .
tatra mAM prAhasat kRSNaH pArthena saha susvaram . draupadI ca saha strIbhirvyathayantI mano mama .
klinnavastrasya tu jale kiMkarA rAjanoditAH . dadurvAsAMsi me ' nyAni tacca duHkhaM paraM mama .
pralambhaM ca zRNuSvAnyad vadato me narAdhipa . advAreNa vinirgacchan dvArasaMsthAnarUpiNA . abhihatya zilAM bhUyo lalATenAsmi vikSataH . tatra mAM yamajau dUrAdAlokyAbhihataM tadA . bAhubhiH parigRhNItAM zocantau sahitAvubhau .
uvAca sahadevastu tatra mAM vismayanniva . idaM dvAramito gaccha rAjaniti punaH punaH .
bhImasenena tatrokto dhRtarASTAtmajeti ca . sambodhya prahasitvA ca ito dvAraM narAdhipa .
nAmadheyAni ratnAnAM purastAnna zrutAni me . yAni dRSTAni me tasyAM manastapati tacca me .
vaizampAyana uvAca zrutvA tu rAjA rAjarSerindradyumnasya tat tathA . mArkaNDeyAnmahAbhAgAt svargasya pratipAdanam . yudhiSThiro mahArAja papraccha bharatarSabha . mArkaNDeyaM tapovRddhaM dIrghAyuSamakalmaSam .
viditAstava dharmajJa devadAnavarAkSasAH . rAjavaMzAzca vividhA RSivaMzAzca zAzvataH .
na te ' styaviditaM kiJcidasmailloke dvijottam kathAM vetsi mune divyAM manuSyoragarakSasAm . devagandharvayakSANAM kinnarApsarasAM tathA .
idamicchAmyahaM zrotuM tattvena dvijasattama . kuvalAzva iti khyAta ikSvAkuraparAjitaH . kathaM nAmaviparyAsAd dhundhumAratvamAgataH .
etadicchAmi tattvena jJAtuM bhArgavasattama . viparyastaM yathA nAma kuvalAzvasya dhImataH .
vaizampAyana uvAca yudhiSThireNaivamukto mArkaNDeyo mahAmuniH . dhaundhumAramupAkhyAnaM kathayAmAsa bhArata .
mArkaNDeya uvAca hanta te kathayiSyAmi zRNu rAjan yudhiSThira . dharmiSThamidamAkhyAnaM dhundhumArasya tacchRNu .
yathA sa rAjA ikSvAkuH kuvalAzvo mahIpatiH . dhundhumAratvamagamat tacchRNuSva mahIpate .
maharSirvizrutastAta uttaGka iti bhArata . marudhanvasu ramyeSu Azramastasya kaurava .
uttaGkastu mahArAja tapo ' tapyat suduzcaram . ArirAdhayiSurviSNuM bahUn varSagaNAn vibhuH .
tasya prItaH sa bhagavAn sAkSAd darzanameyivAn . dRSTvaiva carSiH prahvastaM tuSTAva vividhaiH stavaiH .
uttaGkaM uvAca tvayA devA prajAH sarvAH sasurAsuramAnavAH . sthAvarANi ca bhUtAni jaGgamAni tathaiva ca . .
brahma vedAzca vedyaM ca tvayA sRSTaM mahAdyute . ziraste gaganaM deva netre zazidivAkarau .
niHzvAsaH pavanazcApi tejo ' gnizca tavAcyuta . bAhavaste dizaH sarvAH kukSizcApi mahArNavaH .
UrU te parvatA deva khaM nAbhirmadhusUdana . pAdau te pRthivI devI romANyoSadhayastathA .
indrasomAgnivaruNA devAsuramahoragAH . prahvAstvAmupatiSThanti stuvanto vividhaiH stavaiH .
tvayA vyAptAni sarvANi bhUtAni bhuvanezvara . yoginaH sumahAvIryAH stuvanti tvAM maharSayaH .
tvayi tuSTe jagat svAsthyaM tvayi kruddha mahad bhayam . bhayAnAmapanetAsi tvamekaH puruSottama . .
devAnAM mAnuSANAM ca sarvabhUtasukhAvahaH . tribhirvikramaNairdeva trayo lokAstvayA hRtAH .
asurANAM samRddhAnAM vinAzazca tvayA kRtaH . tava vikramaNairdevA nirvANamagaman param .
parAbhUtAzca daityendrAstvayi kruddhe mahAdyute . tvaM hi kartA vikartA ca bhUtAnAmiha sarvazaH . ArAdhayitvA tvAM devAH sukhamedhanti sarvazaH .
evaM stuto hRSIkeza uttaGkena mahAtmanA . uttaGkamabravId viSNuH prItaste ' haM varaM vRNu .
uttaGka uvAca paryApto me varo hyeSa yadahaM dRSTavAn harim . puruSaM zAzvataM divyaM sraSTAraM jagataH prabhum .
viSNuruvAca prItaste ' hamalaulyena bhaktyA tava ca sattama . avazyaM hi tvayA brahman matto cAhyo varo dvija .
mArkaNDeya uvAca evaM sa chandyamAnastu vareNa hariNA tadA . uttaGkaH prAJjalirvave varaM bharatasattama .
yadi me bhagavan prItaH puNDarIkanibhekSaNa . dharme satye dame caiva buddhirbhavatu me sadA . abhyAsazca bhaved bhaktyA tvayi nityaM mamezvara .
zrIbhagavAnuvAca sarvametaddhi bhavitA matprasAdAt tava dvija . pratibhAsyati yogazca yena yukto divaukasAm . trayANAmapi lokAnAM mahat kAryaM kariSyasi .
utsAdanArthaM lokAnAM dhundhurnAma mahAsuraH . tapasyati tapo ghoraM zRNu yastaM haniSyati .
rAjA hi vIryavAMstAta ikSvAkuraparAjitaH . bRhadazva iti khyAto bhaviSyati mahIpatiH . tasya putraH zucirdAntaH kuvalAzva iti zrutaH .
sa yogabalamAsthAya mAmakaM pArthivottamaH . zAsanAt tava viprarSe dhundhumAro bhaviSyati . evamuktvA tu taM vipraM viSNurantaradhIyata .
mArkaNDeya uvAca evamuktaH sa viprastu dharmavyAdhena bhArata . kathAmakathayad bhUyo manasaH prItivadhanIm .
brAhmaNa uvAca mahAbhUtAni yAnyAhuH paJca dharmabhRtAM vara . ekaikasya guNAn samyak paJcAnAmapi me vada .
vyAdha uvAca bhUmirApastathA jyotirvAyurAkAzameva ca . guNottarANi sarvANi teSAM vakSyAmi te guNAn .
bhUmiH paJcaguNA brahmannudakaM ca caturguNam . guNAstrayastejasi ca trayazcAkAzavAtayoH .
zabdaH sparzazca rUpaM ca raso gandhazca paJcamaH . ete guNAH paJca bhUmeH sarvebhyo guNavattarA .
zabdaH sparzazca rUpaM ca rasazcApi dvijottama . apAmete guNA brahman kIrtitAstava suvrata .
zabdaH sparzazca rUpaM ca tejaso ' tha guNAstrayaH . zabdaH sparzazca vAyau tu zabdazcAkAza eva tu .
ete paJcadaza brahman guNA bhUteSu paJcasu . vartante sarvabhUteSu yeSu lokAH pratiSThitAH .
anyonyaM nAtivartante samyak ca bhavati dvijA yadA tu viSamaM bhAvamAcaranti carAcarAH . tadA dehI dehamanyaM vyatirohati kAlataH . AnupUrvyA vinazyanti jAyante cAnupUrvazaH .
tatra tatra hi dRzyante dhAtavaH pAJcabhautikAH . yairAvRtamidaM sarvaM jagat sthAvarajaGgamam . indriyaiH sRjyate yad yat tat tad vyaktamiti smRtam . tadavyaktamiti jJeyaM liGgacAhyamatIndriyam .
yathAsvaM cAhakANyeSAM zabdAdInAmimAni tu . indriyANi yadA dehI dhArayanniva tapyate . loke vitatamAtmAnaM lokaM cAtmani pazyati . parAvarajJo yaH zaktaH sa tu bhUtAni pazyati .
pazyataH sarvabhUtAni sarvAvasthAsu sarvadA . brahmabhUtasya saMyogo nAzubhenopapadyate . ajJAnamUlaM taM klezamativRttasya pauruSam . lokavRttiprakAzena jJAnamArgeNa gamyate . anAdinidhanaM jantumAtmayoniM sadAvyayam . anaupamyamamUrtaM ca bhagavAnAha buddhimAn .
tapomUlamidaM sarvaM yanmAM viprAnupRcchasi . indriyANyeva saMyamya tapo bhavati nAnyathA .
indriyANyeva tat sarvaM yat svarganarakAvubhau . nigRhItavisRSTAni svargAya narakAya ca .
eSa yogavidhiH kRtsno yAvadindriyadhAraNam . etanmUlaM hi tapasaH kRtsnasya narakasya ca . .
indriyANAM prasaGkena doSamArchantyasaMzayama . saMniyamya tu tAnyeva tataH siddhiM samApnuyAt .
ghaNNAmAtmani nityAnAmaizvaryaM yo ' dhigacchati . na sa pApaiH kuto ' narthairyujyate vijitendriyaH .
mAtmA niyantendriyANyAhurazvAn . rdAntaH sukhaM yAti rathIva dhIraH .
SaNNAmAtmani yuktAnAmindriyANAM pramAthinAm . yo dhIro dhArayed razmIn sa syAt paramasArathiH .
indriyANAM prasRSTAnAM hayAnAmiva vartmasu . dhRtiM kurvIta sArathye dhRtyA tAni jayed dhruvam .
indriyANAM vicaratAM yanmano ' nu vidhIyate . tadasya harate buddhiM nAvaM vAyurivAmbhasi .
yeSu vipratipadyante SaTsu mohAt phalAgamam . teSvadhyavasitAdhyAyI vindate dhyAnajaM phalam .
zrImahezvara uvAca zRNu mUDha guNAn kAMzcid brAhmaNAnAM mahAtmanAm . ye tvayA kIrtitA rAjaMstebhyo ' tha brAhmaNo varaH . . . .
tyaktvA mahItvaM bhUmistu spardhayAGganRpasya ha . nAza jagAma tAM vipro vyastambhayata kazyapaH .
ajeyA brAhmaNA rAjan divi ceha ca nityadA . apibat tejasA hyApaH svayamevAGgirAH purA .
sa tAH piban kSIramiva nAtRpyata mahAmanAH . apUrayanmahaughena mahIM sarvAM ca pArthiva .
tasminnahaM ca kruddha vai jagat tyaktvA tato gataH . vyatiSThamagnihotre ca ciramaGgiraso bhayAt .
atha zaptazca bhagavAn gautamena purandaraH . ahalyAM kAmayAno vai dharmArthaM ca na hiMsitaH .
tathA samudro nRpate pUrNo mRSTasya vAriNaH . brAhmaNairabhizaptazca babhUva lavaNodakaH .
suvarNavarNo nirdhUmaH saGgatordhvazikhaH kaviH . kruddhenAGgirasA zapto guNairetairvivarjitaH .
mahatazcUrNitAn pazya ye hAsanta mahodadhim . suvarNadhAriNA nityamavazaptA dvijAtinA .
samo na tvaM dvijAtibhyaH zreyo viddhi narAdhipa . garbhasthAn brAhmaNAn samyaG namasyati kila prabhuH . .10
daNDakAnAM mahad rAjyaM brAhmaNena vinAzitam . tAlajaMghaM mahAkSatramaurveNaikena nAzitam .
tvayA ca vipulaM rAjyaM balaM dharme zrutaM tathA . dattAtreyaprasAdena prAptaM paramadurlabham .
agniM tvaM yajase nityaM kasmAd brAhmaNamarjuna . sa hi sarvasya lokasya havyavAT kiM na vetsi tam . .
athavA brAhmaNazreSThamanubhUtAnupAlakam . kartAraM jIvalokasya kasmAjjAnan vimuhyase .
tathA prajApatirbrahmA avyaktaH prabhuravyayaH . yenedaM nikhilaM vizvaM janitaM sthAvaraM caram .
aNDajAtaM tu brahmANaM kecidicchantyapaNDitAH . aNDAd bhinnAd babhuH zailA dizo ' mbha : pRthivI divam
draSTavyaM naitadevaM hi kathaM jAyedajo hi saH . smRtamAkAzamaNDaM tu tasmAjjAtaH pitAmahaH .
tiSThet kathamiti brUhi na kiMciddhi tadA bhavet . ahaGkAra iti proktaH sarvatejogataH prabhuH .
nAstyaNDamasti tu brahmA sa rAjA lokabhAvanaH . ityuktaH sa tadA tUSNImabhUd vAyustato ' bravIt .
vaizampAyana uvAca atha duryodhano rAjA samare bhISmamabravIt . droNaM ca rathazArdUlaM kRpaM ca sumahAratham .
ukto ' yamartha AcAryo mayA karNena cAsakRt . punareva pravakSyAmi na hi tRSyAmi taM bruvan .
parAbhUtairhi vastavyaM taizca dvAdaza vatsarAn . vane janapade jJAtairepa eva paNo hi naH .
teSAM na tAvannirvRttaM vartate tu trayodazam . ajJAtavAso bIbhatsurathAsmAbhiH samAgataH .
anivRtte tu nirvAse yadi bIbhatsurAgataH . punAdaza varSANi vane vatsyanti pANDavAH .
lobhAd vA te na jAnIyurasmAn vA moha Avizat . hInAtiriktameteSAM bhISmo veditumarhati .
arthAnAM ca punadvaidha nityaM bhavati saMzayaH . anyathA cintito hyarthaH punarbhavati so ' nyathA . .
uttaraM mArgamANAnAM matsyAnAM ca yuyutsatAm . yadi bIbhatsurAyAtastadA kasyAparAnumaH . trigartAnAM vayaM hetormatsyAn yodbhumihAgatAH .
matsyAnAM viprakArAMste bahUnasmAnakIrtayan . teSAM bhayAbhibhUtAnAM tadasmAbhiH pratizrutam . prathamaM tairgrahItavyaM matsyAnAM godhanaM mahat . saptamyAmaparAThe vai tathA taistu samAhitam .
aSTamyAM punarasmAbhirAdityasyodayaM prati . imA gAvo grahItavyA gate matsye gavAM padam .
te vA gAzcAnayiSyanti yadi vA syuH parAjitAH . asmAn vA [pasaMdhAya kuryurmatsyena saMgatam .
athavA tAnapAhAya matsyo jAnapadaiH saha . sarvayA senayA sAdhu saMvRto bhImarUpayA . AyAtaH kevalaM rAtrimasmAn yodbhumihAgataH . teSAmeva mahAvIryaH kazcideSa puraHsaraH . asamADhotumihAyAto matsyo vApi svayaM bhavet . yadyeSa rAjA matsyAnAM yadi bIbhatsurAgataH . saryoddhavyamasmAbhiriti naH samayaH kRtaH . atha kasmAt sthitA hyete ratheSu rathasattamAH . bhISmo droNaH kRpazcaiva vikarNo drauNireva ca . sambhrAntamanasaH sarve kAle hyasmin mahArathAH .
nAnyatra yuddhAcchreyo ' sti tathA ' ' tmA praNidhIyatAm .17 Acchinne godhane ' smAkamapi devena vajriNA . yamena vApi saMgrAme ko hAstinapuraM vrajet . zarairebhiH praNunAnAM bhagnAnAM gahane vane . ko hi jIvet padAtInAM bhavedazveSu saMzayaH . duryodhanavacaH zrutvA rAdheyastvabravId vacaH . AcArya pRSThataH kRtvA tathA nItirvidhIyatAm .
jAnAti hi mataM teSAmatastrAsayatIha naH . arjune cAsya samprItimadhikAmupalakSaye . .
tathA hi dRSTvA bIbhatsumupAyAntaM prazaMsati . yathA senA na bhajyeta tathA nItirvidhIyatAm . hRSitaM hyapazRNvAne droNe sarvaM vighadRitam .
adezikA mahAraNye grISme zatru vazaM gatAH . yathA na vibhramet senA tathA nItividhIyatAm .
iSTA hi pANDavA nityamAcAryasya vizeSataH AsayanaparArthAzca kathyate sma svayaM tathA .
azvAnAM hRSitaM zrutvA kaH prazaMsAparo bhavet . sthAne vApi vrajanto vA sadA dveSanti vAjinaH .25 .
sadA ca vAyavo vAnti nityaM varSati vAsavaH . stanayitnozca nirghoSaH zrUyate bahuzastathA .
kimatra kAryaM pArthasya kathaM vA sa prazasyate . anyatra kAmAd dveSAd vA roSAdasmAsu kevalAt .
AcAryA vai kAruNikAH prAjJAzcApApadarzinaH . naite mahAbhaye prApte sampraSTavyAH kathaMcana .
prAsAdeSu vicitreSu goSThISUpavaneSu ca . kathA vicitrAH kurvANAH paNDitAstatra zobhanAH . .29 .
bahUnyAzcaryarUpANi kurvANA janasaMsadi . ijyAstre copasaMdhAne paNDitAstatra zobhanAH .
pareSAM vivarajJAne manuSyacariteSu ca . hastyazvarathacaryAsu kharoSTrAjAvikarmaNi . . godhaneSu pratolISu varadvAramukheSu ca . annasaMskAradoSeSu paNDitAstatra zobhanAH .
paNDitAn pRSThataH kRtvA pareSAM guNavAdinaH . vidhIyatAM tatA nItiryathA vadhyo bhavet paraH .
gAvazca sampratiSThApya senAM vyUhya samantataH . ArakSAzca vidhIyantAM yatra yotsyAmahe parAn .
. nArada uvAca gayaM cAmUrtarayasaM mRtaM sRJjaya zuzruma . yo vai varSazataM rAjA hutaziSTAzano ' bhavat .
tasmai hyagnirvaraM pradAt tato vave varaM gayaH . tapasA brahmacaryeNa vratena niyamena ca . gurUNAM ca prasAdena vedAnicchAmi veditum . svadharmeNAvihiMsyAnyAn dhanamicchAmi cAkSayam .
vipreSu dadatazcaiva zraddhA bhavatu nityazaH . ananyAsu savarNAsu putrajanma ca me bhavet .
annaM me dadataH zraddhA dharme me ramatAM manaH . avinaM cAstu me nityaM dharmakAryeSu pAvaka .
tathA bhaviSyatItyuktvA tatraivAntaradhIyata . gayo hyavApya tat sarve dharmeNArInajIjayat .
sa darzapaurNamAsAbhyAM kAleSvAgrayaNena ca . cAturmAsyaizca vividhairyajJaizcAvAptadakSiNaiH .
ayajacchraddhayA rAjA parisaMvatsarAn zatam . gavAM zatasahasrANi zatamazvazatAni ca .
zataM niSkasahasrANi gavAM cApyayutAni SaT . utthAyotthAya sa prAdAt parisaMvatsarAn zatam .
nakSatreSu ca sarveSu dadanakSatradakSiNA : . Ije ca vividhairyajJairyathA somo ' GgirA yathA .
sauvarNAM pRthivIM kRtvA ya imAM maNizarkarAm . viprebhyaH prAdadad rAjA so ' zvamedhe mahAmakhe .
jAmbUnadamayA yUpAH sarve ratnaparicchadAH . gayasyAsan samRddhAstu sarvabhUtamanoharAH .
sarvakAmasamRddhaM ca prAdAdanaM gayastadA . brAhmaNebhyaH prahRSTebhyaH sarvabhUtebhya eva ca .
sa samudravanadvIpanadInadavaneSu ca . nagareSu ca rASTraSu divi vyomni ca ye ' vasan . bhUtagrAmAzca vividhAH saMtRptA yajJasampadA . gayasya sadRzo yajJo nAstyanya itite ' bruvan .
SaTtriMzad yojanAyAmA triMzad yojanamAyatA . pazcAt puscaturvizad vedI hyAsIddhiraNmayI . gayasya yajamAnasya muktAvajramaNistRtA . prAdAt sa brAhmaNebhyo ' tha vAsAMsyAbharaNAni ca .
yathoktA dakSiNAzcAnyA viprebhyo bhUridakSiNaH . yatra bhojanaziSTasya parvatAH paJjaviMzatiH .
kulyAH kuzalavAhinyo rasAnAmabhavaMstadA . vastrAbharaNagandhAnAM rAzayazca pRthagvidhAH .
yasya prabhAvAcca gayastriSu lokeSu vizrutaH . vaTacAkSayyakaraNaH puNyaM brahmasarazca tat .
sa cenmamAra sRJjaya caturbhadratarastvayA . putrAt puNyatarastubhyaM mA putramanutapyathAH . ayajvAnamadAkSiNyamabhi zvaityetyudAharat .
janaka uvAca akSarakSarayoreSa dvayoH sambandha iSyate . strIpuMso ' pi bhagavan sambandhastadvaducyate .
Rte tu puruSaM neha strI garbha dhArayatyuta . Rte striyaM na puruSo rUpaM nivartayet tathA .
anyonyasyAbhisambandhAdanyonyaguNasaMzrayAt . rUpaM nirvartayatyetadevaM sarvAsu yoniSu . ye
ratyarthamabhisambandhAdanyonyaguNasaMzrayAt . Rtau nirvay/ate rUpaM tad vakSyAmi nidarzanam .
guNAH puruSasyeha ye ca mAtRguNAstathA . asthi snAyuzca majjA ca jAnIma : pitRNo guNAH .
tvaGmAMsaM zoNitaM ceti mAtRjAnyapi zuzruma . evametad dvijazreSTha vede zAstre ca paThyate .
pramANaM yat svavedoktaM zAstroktaM yacca paThyate . vedazAstradvayaM caiva pramANaM tat sanAtanam .
anyonyaguNasaMrodhAdanyonyaguNasaMzrayAt . evamevAbhisambaddhau nityaM prakRtipUruSo . pazyAmi bhagavaMstasmAnmokSadharmo na vidyate . athavAnantarakRtaM kiMcideva nidarzanam .
tanmamAcakSva tattvena pratyakSo hyasi sarvadA . mokSakAmA vayaM cApi kAGkSAmo yadanAmayam . adehamajaraM nityamatIndriyamanIzvaram .
vasiSTha uvAca yadetaduktaM bhavatA vedazAstranidarzanam . evametad yathA caitannigRhNAti tathA bhavAn .
dhAryate hi tvayA grantha ubhayorvedazAstrayoH . na ca granthasya tattvajJo yathAtattvaM narezvara .
yo hi vede ca zAstre ca granthadhAraNatatparaH . na ca granthArthatattvajJastasya taddhAraNaM vRthA . bhAraM sa vahate tasya granthasyArthaM na vetti yaH . yastu granthArthatattvajJo nAsya granthAgamo vRthA .
granthasyArthasya pRSTaH saMstAdRzo vaktumarhati . yathA tattvAbhigamanAdarthaM tasya sa vindati .
na yaH saMsatsu kathayed granthArthaM sthUlabuddhimAn . sa kathaM mandavijJAno granthaM vakSyati nirNayAt .
nirNayaM cApi chidrAtmA na taM vakSyati tattvataH . sopahAsAtmatAmeti yasmAccaivAtmavAnapi .
tasmAt tvaM zRNu rAjendra yathaitadanudRzyate . yAthAtathye sAMkhyeSu yogeSu ca mahAtmasu .
yadeva yogAH pazyanti sAMkhyaistadanugamyate . ekaM sAMkhyaM ca yogaM ca yaH pazyati sa buddhimAn .
tvaGmAMsaM rudhiraM medaH pittaM majjA ca snAyu ca . atha caindriyakaM tAta tad bhavAnidamAha mAm .
dravyAd dravyasya nirvRttirindriyAdindriyaM tathA . dehAd dehamavApnoti bIjAd bIjaM tathaiva ca .
nirindriyasyAbIjasya nirdravyasyApyadehinaH . kathaM guNA bhaviSyanti nirguNatvAnmahAtmanaH .
guNA guNeSu jAyante tatraiva nivizanti ca . evaM guNA : prakRtito jAyante nivizanti ca . .
tvamAMsaM rudhiraM medaH pittaM majjAsthi snAyu ca . aSTau tAnyatha zukreNa jAnIhi prAkRtAni vai .
pumAMzcaivApumAMzcaiva trailiGgacaM prAkRtaM smRtam . na vApumAn pumAMzcaiva sa liGgItyabhidhIyate .
aliGgAt prakRtirliGgairupAlabhyati sAtmajaiH . yathA puSpaphalairnityamRtavo ' mUrtayastathA .
evamapyanumAnena hyaliGgamupalabhyate . paJcaviMzatimastAta liGgeSu niyatAtmakaH .
anAdinidhano ' nantaH sarvadarzI nirAmayaH . kevalaM tvabhimAnitvAd guNeSu guNa ucyate .
guNA guNavataH santi nirguNasya kuto guNAH . tasmAdevaM vijAnanti ye janA guNadarzinaH .
yadA tveSa guNAnetAn prAkRtAnabhimanyate . tadA sa guNahAnya taM paramevAnupazyati .
yat tad buddheH paraM prAhuH sAMkhyA yogAzca sarvazaH . buddhyamAnaM mahAprAjJamabuddhaparivarjanAt . aprabuddhamathAvyaktaM saguNaM prAhurIzvaram . nirguNaM cezvaraM nityamadhiSThAtArameva ca . prakRtezca guNAnAM ca paJcaviMzatikaM budhAH . sAMkhyayoge ca kuzalA budhyante paramaiSiNaH .
yadA prabuddhA hyavyaktamavasthAjanmabhIravaH . budhyamAnaM prabudhyanti gamayanti samaM tadA .
etannidarzanaM samyagasamyaganidarzanam . budhyamAnAprabuddhAnAM pRthapRthagariMdam .
paraspareNaitaduktaM kSarAkSaranidarzanam . ekatvamakSaraM prAhurnAnAtvaM kSaramucyate .
paJcaviMzatiniSTho ' yaM yadA samyak pravartate . ekatvaM darzanaM cAsya nAnAtvaM cApyadarzanam .
tattvanistattvayoretat pRthageva nidarzanam . paJcaviMzatisagaM tu tattvamAhurmanISiNaH . nistattvaM paJcaviMzasya paramAhurnidarzanam . sargasya vargamAdhAraM tattvaM tattvAt sanAtanam .
bhISma uvAca ete rathAstavAkhyAtAstathaivAtirathA nRpa . ye cApyardharathA rAjan pANDavAnAmata : zRNu . .
yadi kautUhalaM te ' dya pANDavAnAM bale nRpa . rathasaMkhyAM zRNuSva tvaM sahaibhirvasudhAdhipaH .
svayaM rAjA rathodAraH pANDavaH kuntinandanaH . agnivat samare tAta cariSyati na saMzayaH .
bhImasenastu rAjendra ratho ' STaguNasammitaH . na tasyAsti samo yuddhe gadayA sAyakairapi . .
nAgAyutabalo mAnI tejasA na sa mAnuSaH . mAdrIputrau ca rathinau dvAveSa puruSarSabhau .
azvinAviva rUpeNa tejasA ca samanvitau . ete camUmupagatAH smarantaH klezamuttamam .
rudravat pracariSyanti tatra me nAsti saMzayaH . sarva eva mahAtmAnaH zAlastambhA ivodgatAH .
prAdezenAdhikAH pumbhiranyaiste ca pramANataH . siMhasaMhananAH sarve pANDuputrA mahAbalAH .
caritabrahmacaryAzca sarve tAta tapasvinaH . hrImantaH puruSavyAghrA vyAghrA iva balotkaTAH .
jave prahAre samma sarva evAtimAnuSAH . sarvairjitA mahIpAlA digjaye bharatarSabha .
na caiSAM puruSAH kecidAyudhAni gadAH zarAn . viSahanti sadA kartumadhijyAnyapi kaurava .
udyantaM vA gadA gurvIH zarAn vA kSeptumAhave . jave lakSyasya haraNe bhojye pAMsuvikarSaNe .
bAlairapi bhavantastaiH sarva eva vizeSitAH . etat sainyaM samAsAdya sarva eva balotkaTAH .
vidhvaMsayiSyanti raNe mA sma taiH saha saGgamaH . ekaikazaste samparde hanyuH sarvAn mahIkSitaH .
pratyakSaM tava rAjendra rAjasUye yathA ' bhavat . draupadyAzca parikleza dyute ca paruSA giraH .
te smarantazca saMgrAme cariSyanti ca rudravat . lohitAkSo guDAkezo nArAyaNasahAyavAn .
ubhayoH senayorvIro ratho nAstIti tAdRzaH . na hi deveSu vA pUrvaM manuSye pUrageSu ca .
rAkSaseSvatha yakSeSu nareSu kuta eva tu . bhUto ' thavA bhaviSyo vA rathaH kazcinmayA zrutaH .
samAyukto mahArAja sthaH pArthasya dhImataH . vAsudevazca saMyantA yoddhA caiva dhanaMjayaH .
gANDIvaM ca dhanurdivyaM te cAzvA vAtaraMhasaH . abhedyaM kavacaM divyamakSayyau ca maheSudhI .
astragrAmazca mAhendro raudraH kaubera eva ca . yAmyazca vAruNazcaiva gadAcograpradarzanAH .
vajrAdIni ca mukhyAni nAnApraharaNAni ca . dAnavAnAM sahasrANi hiraNyapuravAsinAm .
hatAnyekarathenAjau kastasya sadRzo rathaH . eSa hanyAddhi saMrambhI balavAn satyavikramaH .
tava senAM mahAbAhuH svAM caiva paripAlayan . ahaM cainaM pratyudiyAmAcAryo vA dhanaMjayam .
na tRtIyo ' sti rAjendra senayorubhayorapi . ya enaM zaravarSANi varSantamudiyAd rathI . .
jImUta iva dharmAnte mahAvAtasamIritaH . samAyuktastu kaunteyo vAsudevasahAyavAn . taruNazca kRtI caiva jIrNAvAvAmubhAvapi .
vaizampAyana uvAca etacchrutvA tu bhISmasya rAjJAM dadhvaMsire tadA . kAJcanAGgadina : pInA bhujAzcandanarUSitAH . manobhiH saha saMvegaiH saMsmRtya ca purAtanam . sAmarthyaM pANDaveyAnAM yathA pratyakSadarzanAt .
dhRtarASTra uvAca bhagavannevamevaitad yathA vadasi nArada . icchAmi cAhamapyevaM na tvIzo bhagavannaham .
vaizampAyana uvAca evamuktvA tataH kRSNamabhyabhASata kauravaH . svayaM lokyaM ca mAmAtya dharmyaM nyAyyaM ca kezava .
na tvahaM svavazastAta kriyamANaM na me priyam . aGga duryodhanaM kRSNa mandaM zAstrAtigaM mama . anunetuM mahAbAho yatasva puruSottama . na zRNoti mahAbAho vacanaM sAdhubhASitam .
gAndhAryAzca hRSIkeza vidurasya ca dhImataH . anyeSAM caiva suhRdAM bhISmAdInAM hitaiSiNAm .
sa tvaM pApamati krUraM pApacittamacetanam . anuzAdhi durAtmAnaM svayaM duryodhanaM nRpam .
suhRtkAryaM tu sumahat kRtaM te syAjjanArdana . tato ' bhyAvRtya vArSNeyo duryodhanamamarSaNam .
abravInmadhurAM vAcaM sarvadharmArthatattvavit . duryodhana nibodhedaM madvAkyaM kurusattama .
zarmArthaM te vizeSaNa sAnubandhasya bhArata . mahAprAjJakule jAtaH sAdhvetat kartumarhasi .
zrutavRttopasampannaH sarvaiH samudito guNaiH . dauSkuleyA durAtmAno nRzaMsA nirapatrapAH .
ta etadIdRzaM kuryuryathA tvaM tAta manyase . dharmArthayuktA loke ' smin pravRttirlakSyate satAm .
asatAM viparItA tu lakSyate bharatarSabha . viparItA tviyaM vRttirasakRllakSyate tvayi .
adharmazcAnubandho ' tra ghoraH prANaharo mahAn . aniSTazcAnimittazca na ca zakyazca bhArata . .
tamanarthaM pariharannAtmazreyaH kariSyasi . bhrAtRRNAmatha bhRtyAnAM mitrANAM ca paraMtapa .
adhAdayazasyAcca karmaNastvaM pramokSyase . prAjJaiH zUrairmahotsAhairAtmavadbhirbahuzrutaiH .
saMdhatsva puruSavyAghra pANDavairbharatarSabha . taddhitaM ca priyaM caiva dhRtarASTrasya
pitAmahasya droNasya vidurasya mahAmateH . kRpasya somadattasya bAhrIkasya ca dhImataH .
azvatthAmno vikarNasya saMjasya viviMzateH . jJAtInAM caiva bhUyiSThaM mitrANAM ca paraMtapa .
zame zarma bhavet tAta sarvasya jagatastathA . hrImAnasi kule jAtaH zrutavAnanRzaMsavAn . dhImataH . tiSTha tAta pituH zAstre mAtuzca bharatarSabha .
etacchreyo hi manyante pitA yacchAsti bhArata . uttamApadgataH sarvaH pituH smarati zAsanam .
rocate te pitustAta pANDavaiH saha saMgamaH . sAmAtyasya kuruzreSTha tat tubhyaM tAta rocatAm .
zrutvA yaH suhRdAM zAstraM maryo na pratipadyate . vipAkAnte dahatyenaM kimpAkamiva bhakSitam .
yastu niHzreyasaM vAkyaM mohAnna pratipadyate . sa dIrghasUtro hInArthaH pazcAttApena yujyate .
yastu niHzreyasaM zrutvA prAk tadevAbhipadyate . Atmano matamutsRjya sa loke sukhamedhate .
yo ' rthakAmasya vacanaM prAtikUlyAna mRSyate . zRNoti pratikUlAni dviSatAM vazameti saH .
satAM matamatikramya yo ' satAM vartate mate . zocante vyasane tasya suhRdo na cirAdiva .
mukhyAnamAtyAnutsRjya yo nihInAn niSevate . sa ghorAmApadaM prApya nottAramadhigacchati .
yo ' satsevIvRthAcAro na zrotA suhRdAM satAm . parAn vRNIte svAn dveSTi taM gaustyajati bhArata .
sa tvaM virudhya taivIrairanyebhyastrANamicchasi . aziSTebhyo ' samarthebhyo mUDhebhyo bharatarSabha . .
ko hi zakrasamAn jJAtInatikramya mahArathAn . anyebhyastrANamAzaMset tvadanyo bhuvi mAnavaH .
janmaprabhRti kaunteyA nityaM vinikRtAstvayA . na ca te jAtu kupyanti dharmAtmAno hi pANDavA .
mithyopacaritAstAta janmaprabhRti bAndhavAH . tvayi samyaGmahAbAho pratipannA yazasvinaH .
tvayApi pratipattavyaM tathaiva bharatarSabha . sveSu bandhuSu mukhyeSu mA manyuvazamanvagAH .
trivargayuktaH prAjJAnAmArambho bhatarSabha . dharmArthAvanurudhyante trivargAsambhave narAH .
pRthak ca viniviSTAnAM dharmaM dhIro ' nurudhyate . madhyamo ' rthaM kaliM bAlaH kAmamevAnurudhyate .
indriyaiH prAkRto lobhAd dharmaM viprajahAti yaH . kAmArthAvanupAyena lipsamAno vinazyati .
kAmArthoM lipsamAnastu dharmamevAditazcaret . na hi dharmAdapaityarthaH kAmo vA ' pi kadAcana .
upAyaM dharmamevAhustrivargasya vizAmpate . lipsamAno hi tenAzu kakSe ' gniriva vardhate .
sa tvaM tAtAnupAyena lipsase bharatarSabha . AdhirAjyaM mahad dApitaM prathitaM sarvarAjasu .
AtmAnaM takSati hyeSa vanaM parazunA yathA . yaH samyagvartamAneSu mithyA rAjan pravartate .
na tasya hi matiM chindyAd yasya necchet parAbhavam . avicchinnamaterasya kalyANe dhIyate matiH . AtmavAn nAvamanyeta triSu lokeSu bhArata .
apyanyaM prAkRtaM kiMcit kimu tAn pANDavarSabhAn . amarSavazamApanno na kiMcid budhyate janaH .
chidyate hyAtataM sarvaM pramANaM pazya bhArata . zreyaste durjanAt tAta pANDavaiH saha saMgatam .
tairhi samprIyamANastvaM sarvAn kAmAnavApsyasi . pANDavainirmitAM bhUmi bhuJjAno rAjasattama .
pANDavAn pRSThataH kRtvA trANamAzaMsase ' nyataH . duHzAsane durviSahe karNe cApi sasaubale .
eteSvaizvaryamAdhAya bhUtimicchasi bhArata . na caite tava paryAptA jJAne dharmArthayostathA .
vikrame cApyaparyAptAH pANDavAn prati bhArata . na hIme sarvavarAjAnaH paryAptAH sahitAstvayA .
kruddhasya bhImasenasya prekSituM mukhamAhave . idaM saMnihitaM tAta samagraM pArthivaM balam .
ayaM bhISmastathA droNaH karNazcAyaM tathA kRpaH . bhUrizravAH saumadattirazvatthAmA jayadrathaH .
azaktAH sarvaM evaite pratiyoddhaM dhanaMjayam . ajeyo hyarjunaH saMkhye sarvairapi surAsuraiH . mAnuSairipa gandharvairmA yuddhe ceta AdhithAH .
dRzyatAM vA pumAn kazcitaM samagre pArthive bale . yo ' rjunaM samare prApya svastimAnAvrajed gRhAn .
kiM te janakSayeNeha kRtena bharatarSabha . yasmiJjite jitaM tat syAt pumAnekaH sa dRzyatAm .52
yaH sa devAn sagandharvAn sayakSAsurapannagAn . ajayat khANDavaprasthe kastaM yudhyeta mAnavaH .
tathA virATanagare zrUyate mahadadbhutam . ekasya ca bahUnAM ca paryAptaM tannidarzanam .
yuddhe yena mahAdevaH sAkSAt saMtoSitaH zivaH . tamajeyamanAdhRSyaM vijetuM jiSNumacyutam . AzaMsasIha samare vIramarjunamUrjitam .
mad dvitIyaM punaH pArthaM kaH prArthayitumarhati . yuddhe pratIpamAyAntamapi sAkSAt puraMdaraH .
bAhubhyAmudvahed bhUmi dahet kruddha imAH prajAH . pAtayet tridivAd devAn yo ' rjunaM samare jayet .
pazya putrAMstathA bhrAtRjJAtIn sambandhinastathA . tvatkRte na vinazyeyurime bharatasattamAH .
astu zeSaM kauravANAM mA parAbhUdidaM kulam . kulana iti nocyethA naSTakIrtinarAdhipa .
tvAmeva sthApayiSyanti yauvarAjye mahArathAH . mahArAjye ' pi pitaraM dhRtarASTraM janezvaram .
mA tAta zriyamAyAntImavamaMsthAH samudyatAm . ardhaM pradAya pArthebhyo mahatIM zriyamApnuhi .
pANDavaiH saMzamaM kRtvA kRtvA ca suhRdAM vacaH . samprIyamANomitraizca ciraM bhadrANyavApsasyasi .
saMjaya uvAca kRtavarmA kRpo drauNiH sUtaputrazca mAriSa . ulUkaH saubalazcaiva rAjA ca saha sodaraiH . sIdamAnAM camUM dRSTvA pANDuputrabhayArditAm . samuhuH sma vegena bhinnAM nAvamivArNave .
tato yuddhamatIvAsInmuhUrtamiva bhArata . bhIrUNAM trAsajananaM zUrANAM harSavardhanam .
kRpeNa zaravarSANi pratimuktAni saMyuge . sRJjayAMzchAdayAmAsuH zalabhAnAM vrajA iva .
zikhaNDI ca tataH kruddho gautamaM tvarito yayau . vavarSa zaravarSANi samantAd dvijapuGgavam .
kRpastu zaravarSaM tad vinihatya mahAstravit . zikhaNDinaM raNe kraddho vivyAdha dazabhiH zaraiH .
tataH zikhaNDI kupitaH zaraiH saptabhirAhave . kRpaM vivyAdha kupitaM kaGkapatrairajihmagaiH .
tataH kRpaH zaraistIkSNaiH so ' tividdho mahArathaH . vyazvasUtarathaM cakre zikhaNDinamatho dvijaH .
hatAzcAt tu tato yAnAdavaplutya mahArathaH . khaGgaM carma tathA gRhya satvaM brAhmaNaM yayau .
tamApatantaM sahasA zaraiH saMnataparvabhiH . chAdayAmAsa samare tadadbhutamivAbhavat . tatrAdbhutamapazyAma zilAnAM plavanaM yathA . nizceSTastad raNe rAjaJchikhaNDI samatiSThata .
kRpeNacchAditaM dRSTvA nRpottama zikhaNDinam . pratyudyAyau kRpaM tUrNaM dhRSTadyumno mahArathaH .
dhRSTadyumnaM tato yAntaM zAradvatarathaM prati . pratijagrAha vegena kRtavarmA mahArathaH .
yudhiSThiramathAyAntaM zAradvatarathaM prati . saputraM sahasainyaM ca drauNaputro nyavArayat .
nakulaM sahadevaM ca tvaramANau mahArathau . pratijagrAha te putraH zaravarSeNa vArayan .
bhImasena karUSAMzca kekayAn saha saMjayaiH . karNo vaikartano yuddhe vArayAmAsa bhArata .
zikhaNDinastatau bANAn kRpaH zAradvato yudhi . prAhiNot tvarayA yukto didhakSuriva mAriSa . .
tAJcharAn preSitAstena samantAt svarNabhUSitAn . cicchadena khaGgamAvidhya bhrAmayaMzca punaH punaH .
zatacandraM ca tacarma gautamastasya bhArata . vyadhamat sAyakaistUrNaM tata ucukruzurjanAH .
sa vicarmA mahArAja khaGgapANirupAdravat . kRpasya vazamApanno mRtyorAsyamivAturaH .
zAradvatazarairgrastaM vizyamAnaM mahAbalaH . citraketusuto rAjan suketustvarito yayau .
vikiran brAhmaNaM yuddhe bahubhirnizitaiH zarai . abhyApatadameyAtmA gautamasya rathaM prati .
dRSTvA ca yuktaM ta yuddhe brAhmaNaM caritavratam . apayAtastastUrNaM zikhaNDI rAjasattama . .
suketustu tato rAjan gautamaM navabhiH zaraiH . viddhvA vivyAdha saptatyA punazcainaM tribhiH zaraiH .
athAsya sazaraM cApaM punazciccheda mAriSa . sArathiM ca zareNAsya bhRzaM marmasvatADayat .
gautamastu tataH kruddho dhanurgRhya navaM dRDham . suketuM triMzatA bANaiH sarvamarmasvatADayat .
sa vihvalitasarvAGgaH pracacAla rathottame . bhUmikampe yathA vRkSazcacAla kampito bhRzam .
calatastasya kAyAt tu ziro jvalitakuNDalam . soSNIyaM sazirastrANaM kSurapreNa tvapAtayad .
tacchiraMH prApatad bhUmau zyenAhatamivAmiSam . tato ' sya kAyo vasudhAM pazcAt prApatadacyuta .
tasmin hate mahArAja trastAstasya purogamAH . gautamaM hare tyaktvA duduvuste dizo daza .
dhRSTadyumnaM tu samare saMnivArya mahArathaH . kRtavarmAbravIddhRSTastiSTha tiSTheti bhArata .
tadabhUt tumulaM yuddhaM vRSNipArSatayo raNe . AmiSArthe yathA yuddhaM zyenayoH kruddhayopa .
dhRSTadyumnastu samare hArdikya navabhiH zaraiH . AjadhAnorasi kruddhaH pIDayan hRdikAtmajam .
kRtavarmA tu samare pArSatena dRDhAhataH . pArSataM sarathaM chAdayAmAsa sAyakaiH .
sarathazchAdito rAjan dhRSTadyumno na dRzyate . medhairiva paricchanno bhAskaro jaladhAribhiH .
vidhUya taM bANagaNaM zaraiH kanakabhUSaNaiH . vyarocata raNe rAjan dhRSTadyumnaH kRtavraNaH .
tatastu pArSataH kruddhaH zastravRSTiM sudAruNAm . kRtavarmANamAsAdya vyasRjat pRtanApatiH .
tAmApatantIM sahasA zastravRSTiM sudAruNAm . zarairanekasAhastrairhArdikyo ' vArayad yudhi .
dRSTvA tu vAritAM yuddhe zastravRSTiM durAsadAm . kRtavarmANamAsAdya vArayAmAsa pArSataH .
sArathiM cAsya tarasA prAhiNod yamasAdanam . bhallena zitadhAreNa sa hataH prApatad rathAt .
dhRSTadyumnastu balavAJjitvA zatru mahAbalam . kauravAn samare tUrNaM vArayAmAsa sAyakaiH .
tataste tAvakA yodhA dhRSTadyumnamupAdravan . siMhanAdaravaM kRtvA tato yuddhamavartata .
manuruvAca yadA taiH paJcabhiH paJca yuktAni manasA saha . atha tad rakSyate brahma maNau sUtramivApitam .
tadeva ca yathA sUtraM suvarNe vartate punaH . muktAsvatha pravAleSu mRnmaye rAjate tathA . tadvad go ' zvamanuSyeSu tadvaddhastimRgAdiSu . tadvat kITapataGgeSu prasaktAtmA svakarmabhiH .
yena yena zarIreNa yadyatkarma karotyayam . tena tena zarIreNa tat tat phalamupAznute .
yathA hyekarasA bhUmiroSadhyarthAnusAriNI . tathA karmAnugA buddhirantarAtmAnudarzinI .
jJAnapUrvA bhavellipsA lipsApUrvAbhisaMdhitA . abhisadhipUrvakaM karma karmamUlaM tataH phalam .
phalaM karmAtmakaM vidyAt karma jJeyAtmakaM tathA . jJeyaM jJAnAtmakaM vidyAjAnaM sadasadAtmakam .
jJAnAnAM ca phalAnAM ca jJeyAnAM karmaNAM tathA . kSayAnte yat phalaM vidyAjjJAnaM jJeyapratiSThitam .
mahaddhi paramaM bhUtaM yat prapazyanti yoginaH . abudhAstaM na pazyanti hyAtmasthaM guNabuddhayaH .
pRthivIrUpato rUpamapAmiha mahattaram . adbhayo mahattaraM tejastejasaH pavano mahAn .
pavanAcca mahad vyoma tasmAt parataraM manaH . manaso mahatI buddhirbuddheH kAlo mahAn smRtaH .
kAlAt sa bhagavAn viSNuryasya sarvamidaM jagat . nAdirna madhyaM naivAntastasya devasya vidyate .
anAditvAdamadhyatvAdanantatvAcca so ' vyayaH . atyeti sarvaduHkhAni duHkhaM hyantavaducyate .
tad brahma paramaM proktaM taddhAma paramaM padam . tad gatvA kAlaviSayAd vimuktA mokSamAzritAH .
guNeSvete prakAzante nirguNatvAt tataH param . nivRttilakSaNo dharmastathA ' ' nantyAya kalpate .
Rco yajUMSi sAmAni zarIrANi vyapAzritAH . jihvAgreSu pravartante yatnasAdhyA vinAzinaH .
na caivamiSyate brahma zarIrAzrayasambhavam . na yatnasAdhyaM tad brahma nAdimadhyaM na cAntavat . .
RcAmAdistathA sAmnAM yajuSAmAdirucyate . antazcAdimatAM dRSTo na tvAdibrahmaNaH smRtaH .
anAdinvAdanantatvAttadantamathAvyayam . avyayatvAcca nirduHkhaM dvandvAbhAvastataH param .
adRSTato ' nupAyAcca pratisaMdhezca karmaNaH . na tena mAH pazyanti yena gacchanti tat padam .
viSayeSu ca saMsargAcchAzvatasya ca darzanAt . manasA cAnyadAkAGkSan paraM na pratipadyate .
guNAn yadiha pazyanti tadicchantyapare janAH . paraM naivAbhikAGkSanti nirguNatvAd guNArthinaH .
guNairyastvavarairyuktaH kathaM vidyAt parAn guNAn . anumAnAddhi gantavyaM guNairavayavaiH param .
sUkSmeNa manasA vidyo vAcA vaktuM na zaknumaH . mano hi manasA grAhyaM darzanena ca darzanam .
jJAnena nirmalIkRtya buddhiM buddhyA manastathA . manasA cendriyagrAmamakSaraM pratipadyate .
buddhipravINo manasA samRddho nirAziSaM nirguNamabhyupaiti . paraM tyajantIha viloDyamAnA hutAzanaM vAyurivendhanastham .
guNAdAne viprayoge ca teSAM manaH sadA buddhiparAvarAbhyAm . anenaiva vidhinA sampravRtto guNApAye brahma zarIra meti .
avyaktAtmA puruSo vyaktakarmA so ' vyaktatvaM gacchati dantakAle . glAyadbhirvA ' ' vartate ' kAmarUpaH .
sarvairayaM cendriyaiH samprayukto dehaM prAptaH paJcabhUtAzrayaH syAt . nAsAmarthyAd gacchati karmaNeha hInastena parameNAvyayena .
pRthvyAM naraH pazyati nAntamasyA hyantazcAsyA bhavitA ceti viddhi . paraM nayantIha viloDyamAnaM yathA plavaM vAyurivArNavastham .
divAkaro guNamupalabhya nirguNo yathA bhavedapagatarazmimaNDalaH . tathA hyasau muniriha nirvizeSavAn sa nirguNaM pravizati brahma cAvyayam .
anAgataM sukRtavatAM parAM gati svayambhuvaM prabhavanidhAnamavyayam . sanAtanaM yadamRtamavyayaM dhruvaM nicAyya tat paramamRtatvamaznute .
anAgataM sukRtavatAM parAM gati svayambhuvaM prabhavanidhAnamavyayam . sanAtanaM yadamRtamavyayaM dhruvaM nicAyya tat paramamRtatvamaznute .
yudhiSThira uvAca kiMzIlA : kiMsamAcArAH kathaMrUpAzca bhArata . kiMsannAhAH kathaMzastrA janAH syuH saMgare kSamAH .
bhISma uvAca yathA ' ' caritamevAtra zastraM patraM vidhIyate . AcArAd vIrapuruSastathA karmasu vartate .
gAndhArAH sindhusauvIrA nakhara prAsayodhinaH . abhIravaH subalinastadvalaM sarvapAragam .
sarvazastreSu kuzalAH sattvavanto hyazInarAH . prAcyA mAtaGgayuddheSu kuzalAH kUTayodhinaH .
tathA yavanakAmbojA mathurAmabhitazca ye . ete niyuddhakuzalA dAkSiNAtyAsipANayaH .
sarvatra zUrA jAyante mahAsattvA mahAbalAH . prAya eva samuddiSTA lakSaNAni tu me zRNu .
siMhazArdUlavADnetrAH siMhazArdUlagAminaH . pArAvatakuliGkSAkSAH sarve zUrAH pramAthinaH .
mRgasvarA dvIpinetrA RSabhAkSAstarasvinaH . pramAdinazca mandAzca krodhanAH kiGkiNIsvanAH .
meghasvanAH krodhamukhAH kecit karabhasaMnibhAH . jihmanAsAgrajihvAzca dUragA dUrapAtinaH .
zIghrAzcapalavRttAzca te bhavanti durAsadAH .
godhAnimIlitAH kecinmRduprakRtayastathA . taraGgagatini?SAste narA : pArayiSNavaH .
susaMhatAH sutanavo vyUDhoraskAH susaMsthitAH . pravAditeSu kupyanti hRSyanti kalaheSu ca . gambhIrAkSA niHsRtAkSAH piGgAkSA bhRkuTImukhAH . nakulAkSAstathA caiva sarve zUrAstanutyajaH .
jihmAkSAH pralalATAzca nirmAMsahanavo ' pi ca . vajrabAhaGgulIcakrAH kRzA dhamanisaMtatAH . pravizanti ca vegena sAmparAye chupasthite . vAraNA iva sammattAste bhavanti durAsadAH .
dIptasphuTitakezAntA : sthUlapArzvahanUmukhAH . unnatAMsAH pRthugrIvA vikaTAH sthUlapiNDikAH . uddhatA iva sugrIvA vinatAvihagA iva . . piNDazIrSAtivaktrAzca vRSadaMzamukhAstathA . ugrasvarA manyumanto yuddheSvArAvasariNaH . adharmajJAvaliptAzca ghorA raudrapradarzanAH . tyaktAtmAnaH sarva ete antyajA hyanivartinaH . puraskAryAH sadA sainye hanyante manti cApi ye .
adhArmikA bhinnavRttAH sAntvenaiSAM parAbhavaH . evameva prakupyanti rAjJo ' pyete hyabhIkSNazaH .
nArAyaNaM namaskRtya naraM caiva narottamam . devI sarasvatI vyAsaM tato jayamudIrayet . .
yuSThira uvAca zamo bahuvidhAkAraH sUkSma uktaH pitAmaha . na ca me hRdaye zAntirasti zrutvedamIdRzam .
asminnarthe bahuvidhA zAntiruktA pitAmaha . svakRte kA nu zAntiH syAcchamAd bahuvidhAdapi .
zarAcitazarIraM hi tIvravraNamudIkSya ca . zarma nopalabhe vIra duSkRtAnyeva cintayan .
rudhireNAvasiktAGgaM prasravantaM yathAcalam . tvAM dRSTvA puruSavyAghra sIde varSAsvivAmbujam .
ataH kaSTataraM kiM nu matkRte yat pitAmahaH . imAmavasthAM gamitaH pratyamitrai raNAjire .
tathA cAnye nRpatayaH sahaputrAH sabAndhavAH . matkRte nidhanaM prAptAH kiM nu kaSTataraM tataH .
vayaM hi dhArtarASTrAzca kAlamanyuvaMzagatAH . kRtvedaM ninditaM karma prApsyAmaH kAM gatiM nRpa . .
idaM tu dhArtarASTrasya zreyo manye janAdhipa . imAmavasthAM samprAptaM yadasau tvAM na pazyati .
so ' haM tava hyantakaraH suhRdvadhakarastathA . na zAntimadhigacchAmi pazyaMstvAM duHkhitaM kSitau .
duryodhano hi samare sahasainyaH sahAnujaH . nihataH kSatradharme ' smin durAtmA kulapAMsanaH .
na sa pazyati duSTAtmA tvAmadya patitaM kSitau . ataH zreyo mRtaM manye neha jIvitamAtmanaH .
ahaM hi samare vIra gamitaH zatrubhiH kSayam . abhaviSyaM yadi purA saha bhrAtRbhiracyuta . na tvAmevaM suduHkhArtamadrAkSaM sAyakArditam . nUnaM hi pApakarmANo dhAtrA sRSTAH sma he nRpa .
anyasminnapi loke vai yathA mucyema kilbiSAt . tathA prazAdhi mAM rAjan mama cedicchasi priyam .
bhISma uvAca paratantraM kathaM hetumAtmAnamanupazyasi . karmaNAM hi mahAbhAga sUkSmaM hyetadatAndriyam .
atrApyudAharantImamitihAsaM purAtanam . saMvAdaM mRtyugautamyoH kAlalubdhakapannagaiH .
gautamI nAma kaunteya sthavirA zamasaMyutA . sarpaNa daSTaM svaM putramapazyadgatacetanam .
atha taM snAyupAzena baddhvA sarpamamarSitaH . lubdhako ' rjunako nAma gautamyAH samupAnayat .
sa cAbravIdayaM te sa putrahA pannagAdhamaH . brUhi kSipraM mahAbhAge vadhyatAM kena hetunA .
agnau prakSipyatAmeSa cchidyatAM khaNDazo ' pi vA . na hyayaM bAlahA pApazciraM jIvitumarhati .
gautamyuvAca visRjainamabuddhistvamavadhyo ' rjunaka tvayA . ko hyAtmAnaM guruM kuryAt prAptavyamavicintayan .
plavante dharmalaghavo loka ' mbhasi yathA plavAH . majjanti pApaguravaH zastraM skannamivodake .
hatvA cainaM nAmRta : syAdayaM me jIvatyasmin ko ' tyayaH syAdayaM te . asyotsarge prANayuktasya jantormRtyorlokaM ko nu gacchedanantam .
lubdhaka uvAca jAnAmyahaM devi guNAguNajJe sarvArtiyuktA guravo bhavanti . svasthasyaite tUpadezA bhavanti tasmAt kSudraM sarpamenaM haniSye . .
zamArthinaH kAlagatiM vadanti sadyaH zucaM tvarthavidastyajanti . zreyaHkSayaM zocati nityamohAt tasmAcchucaM muJca hate bhujaGge .
gautamyuvAca AtinaivaM vidyate ' smadvidhAnAM dharmAtmAnaH sarvadA sajjanA hi . dIze nAhaM pannagasya pramAthe .
na brAhmaNAnAM kopo ' sti kutaH kopAcca yAtanAm . mArdavArakSamyatAM sAdho mucyatAmeSa pannagaH .
lubdhaka uvAca llabhyo lAbhyaH syAd balibhyaH prazastaH . kAlAllAbho yastu satyo bhaveta zreyolAbhaH kutsite ' sminna te syAt .
gautamyuvAca kA nu prAptirgRhya zatru nihatya kA kAmAptiH prApya zatru na muktvA . kasmAt saumyAhaM na kSame no bhujaGge mokSArthaM vA kasya hetorna kuryAm .
lubdhaka uvAca asmAdekAd bahavo rakSitavyA naiko bahubhyo gautami rakSitavyaH . kRtAgasaM dharmavidastyajanti sarIsRpaM pApamimaM jahi tvam .
gautamyuvAca nAsmin hate pannage putrako me samprApsyate lubdhaka jIvitaM vai . guNaM cAnyaM nAsya vadhe prapazye tasmAt sarpa lubdhaka muJca jIvam .
lubdhaka uvAca vRtraM hatvA devarAT zreSThabhAga vai yajJaM hutvA bhAgamavApa caiva . zUlI devo devavRttaM cara tvaM kSipraM sarpa jahi mA bhUtte vizaGkA .
bhISma uvAca asakRt procyamAnApi gautamI bhujagaM prati . lubdhakena mahAbhAgA pApe naivAkaronmatim . ISaducchvasamAnastu kRcchrAt saMstabhya pannagaH . utsasarja giraM mandAM mAnuSIM pAzapIDitaH .
sarpa uvAca konvarjunaka doSo ' tra vidyate mama bAliza . asvatantraM hi mAM mRtyurvivazaM yadacUcudat .
tasyAyaM vacanAd daSTo na kopena na kAmyayA . tasya tatkilbiSaM lubdha vidyate yadi kilbiSam .
lubdhaka uvAca yadyanyavazagenedaM kRtaM te pannagAzubham . kAraNaM vai tvamapyatra tasmAt kilbiSI .
mRtpAtrasya kriyAyAM hi daNDacakrAdayo yathA . kAraNatve prakalpyante tathA tvamapi pannaga .
sarpa uvAca kilviSI cApi me vadhyaH kilbiSI cAsi pannaga . AtmAnaM kAraNaM hyatra tvamAkhyAsi bhujaGgama . sarva ete hyasvavazA daNDacakrAdayo yathA . tathA ' hamapi tasmAnme naiSa doSo matastava .
athavA matametatte te ' pyanyonyaprayojakAH . kAryakAraNasandeho bhavatyanyonyacodanAt .
evaM sati na doSo me nAsmi vadhyo na kilbiSI . kilviSaM samavAye syAnmanyase yadi kilviSam .
lubdhaka uvAca kAraNaM yadi na syAd vai na kartA syAstvamapyuta . vinAzakAraNaM tvaM ca tasmAd vadhyo ' si me mataH .
asatyapi kRte kAryaM neha pannaga lipyate . tasmAnnAtraiva hetuH syAd vadhyaH kiM bahu manyase .
sarpa uvAca kAryAbhAve kriyA na syAt satyasatyapi kAraNe . tasmAt same ' smin hetau me vAcyo heturvizeSataH .
anyaH prayoge syAdatra kilbiSI jantunAzane . . yadyahaM kAraNatvena mato lubdhaka tattvataH .
lubdhaka uvAca vadhyastvaM mama durbuddhe bAlaghAtI nRzaMsakRt . bhASase kiM bahu punarvadhyaH san pannagAdhama .
sarpa uvAca yathA havIMSi juhvAnA makhe vai lubdhakarvijaH . na phalaM prApnuvantyatra phalayoge tathA hyaham .
bhISma uvAca tathA bruvati tasmiMstu pannage mRtyucodite . AjagAma tato mRtyuH pannagaM cAbravIdidam .
mRtyuruvAca pracodito ' haM kAlena pannaga tvAmacUcudam . vinAzaheturnAsya tamahaM na prANinaH zizoH .
yathA vAyurjaladharAn vikarSati tatastataH . tadvajjaladavat sarpa kAlasyAhaM vazAnugaH .
sAttvikA rAjasAzcaiva tAmasA ye ca kecana . bhAvAH kAlAtmakAH sarve pravartante ha jantuSu .
jaGgamAH sthAvarAzcaiva divi vA yadi vA bhuvi . sarve kAlAtmakAH sarpa kAlAtmakamidaM jagat .
pravRttayazca loke ' smiMstathaiva ca nivRttayaH . tAsAM vikRtayo yAzca sarvaM kAlAtmakaM smRtam .
AdityazcandramA viSNurApo vAyuH zatakratuH . agni : svaM pRthivI mitraH parjanyo vasavo ' ditiH . .55
saritaH sAgarAcaiva bhAvAbhAvau ca pannaga . sarva kAlena sRjyante hriyante ca punaH punaH . evaM jJAtvA kathaM mAM tvaM sadoSaM sarpa manyase . atha caivaMgate doghe mayi tvamapi doSavAn .
sarpa uvAca nirdoSaM doSavantaM vA na tvAM mRtyo bravImyaham . tvayAhaM codita iti bravImyetAvadeva tu .
yadi kAle tu doSo ' sti yadi tatrApi neSyate . doSo naiva parIkSyo me na hyatrAdhikRtA vayam .
nirmokSastvasya doSasya mayA kAryA yathA tathA . mRtyorapi na doSaH syAditi me ' tra prayojanam .
bhISma uvAca sarpo ' thArjunakaM prAha zrutaM te mRtyubhASitam . nAnAgasaM mAM pAzena saMtApayitumarhasi .
lubdhaka uvAca mRtyoH zrutaM me vacanaM tava caiva bhujaGgama . naiva tAvadadoSatvaM bhavati tvayi pannaga .
mRtyustvaM caiva heturhi bAlasyAsya vinAzane . ubhayaM kAraNaM manye na kAraNamakAraNam .
dhimRtyuM ca durAtmAnaM krUraM duHkhakaraM satAm . tvAM caivAhaM vadhiSyAmi pApaM pApasya kAraNam .
mRtyuruvAca vivazau kAlavazagAvAvAM nirdiSTakAriNau . nAvAM doSeNa gantavyau yadi samyak prapazyasi .
lubdhaka uvAca yuvAmubhau kAlavazau yadi me mRtyupannagau . harSakrodhau yathA syAtAmetadicchAmi veditum .
mRtyuruvAca yA kAcideva ceSTA syAt sarvA kAlapracoditA . pUrvamevaitaduktaM hi mayA lubdhaka kAlataH . tasmAdubhau kAlavazAvAvAM nirdiSTakAriNau . nAvAM doSeNa gantavyau tvayA lubdhaka karhicit .
bhISma uvAca athopagamya kAlastu tasmin dharmArthasaMzaye . abravIt pannagaM mRtyu lubdhaM cArjunakaM tathA .
kAla uvAca na hyahaM nApyayaM mRtyu yaM lubdhaka pannagaH . kilbiSI jantumaraNe na vayaM hi prayojakAH .
akarod yadayaM karma tanno ' rjunaka codakam . vinAzaheturnAnyo ' sya vadhyate ' yaM svakarmaNA .
yadanena kRtaM karma tenAyaM nidhanaM gataH . vinAzahetuH karmAsya sarve karmavazA vayam .
karmadAyAdavA~llokaH karmasambandhalakSaNaH . karmANi codayantIha yathAnyonyaM tathA vayam .
yathA mRtpiNDataH kartA kurute yad yadicchati . evamAtmakRtaM karma mAnavaH pratipadyate .
yathAcchAyAtayau nityaM susambaddhau nirantaram . tathA karma ca kartA ca sambaddhAvAtmakarmabhiH .
evaM nAhaM na vai mRtyu sarpo na tathA bhavAn . na ceyaM brAhmaNI vRddhA zizurevAtra kAraNam .
tasmiMstathA bruvANe tu brAhmaNI gautamI nRpa . svakarmapratyayA~llokAn matvA ' rjunakamabravIt .
gautamI uvAca naiva kAlo na bhujago na mRtyuriha kAraNam . svakarmabhirayaM bAlaH kAlena nidhanaM gataH .
mayA ca tat kRtaM karma yenAyaM me mRtaH sutaH . yAtu kAlastathA mRtyurmuJcArjunaka pannagam .
bhISma uvAca tato yathAgataM jagmurmRtyuH kAlo ' tha pannagaH . abhUd vizoko ' rjunako vizokA caiva gautamI .
etacchutvA zamaM gaccha mA bhUH zokaparo nRpa . svakarmapratyayA~llokAn sarve gacchanti vai nRpa .
naiva tvayA kRtaM karma nApi duryodhanena vai . kAlenaitat kRtaM viddhi nihatA yena pArthivAH .
vaizampAyana uvAca ityetad vacanaM zrutvA babhUva vigatajvaraH . yudhiSThiro mahAtejAH papracchedaM ca dharmavit .
avazyaM kathanIyaM me tavaitannarapuGgava . yadarthaM tvAhamucchettuM samprApto manujAdhipa .
bhRgUNAM kSatriyA yAjyA nityametajjanAdhipa . te ca bhedaM gamiSyanti daivayuktena hetunA .
kSatriyAzca bhRgUn sarvAn vadhiSyanti narAdhipa . A garbhAdanukRntanto daivadaNDanipIDitAH .
tata utpatsyate ' smAkaM kule gotravivardhanaH . urvo nAma mahAtejA jvalanArkasamadyutiH .
sa trailokyavinAzAya kopAgniM janayiSyati . mahIM saparvatavanAM yaH kariSyati bhasmasAt .
kaMcit kAlaM tu vahniM ca sa eva zamayiSyati . samudre vaDavAvako prakSipya munisattamaH .
putraM tasya mahArAja RcIkaM bhRgunandanam . sAkSAt kRtsno dhanurvedaH samupasthAsyate ' nagha . . kSatriyANAmabhAvAya daivayuktena hetunA . sa tu taM pratigRhmaiva putre saMkrAmayiSyati . jamadagnau mahAbhAge tapasA bhAvitAtmani . sa cApi bhRguzArdUlastaM vedaM dhArayiSyati .
kulAt tu tava dharmAtman kanyAM so ' dhigamiSyati . udbhAvanArthaM bhavato vaMzasya nRpasattama .
gAdherduhitaraM prApya pautrIM tava mahAtapAH . brAhmaNaM kSatradharmANaM putramutpAdayiSyati .
kSatriyaM viprakarmANaM bRhaspatimivaujasA . vizvAmitraM tava kule gAdheH putraM sudhArmikam .
tapasA mahatA yuktaM pradAsyati mahAdyute . striyau ta kAraNaM tatra parivarte bhaviSyataH .
pitAmahaniyogAd vai nAnyathaitad bhaviSyati . tRtIye puruSe tubhyaM brAhmaNatvamupaiSyati . bhavitA tvaM ca sambandhI bhRgUNAM bhAvitAtmanAm .
bhISma uvAca kuzikastu munervAkyaM cyavanasya mahAtmanaH . zrutvA hRSTo ' bhavad rAjA vAkyaM cedamuvAca ha .
punareva narAdhipam . varArthaM codayAmAsa tamuvAca sa pArthivaH . bADhamevaM kariSyAmi kAmaM tvatto mahAmune .
cyavanastu mahAtejAH brahmabhUtaM kulaM me ' stu dharme cAsya mano bhavet . evamuktastathetyevaM pratyuktvA cyavano muniH . abhyanujJAya nRpati tIrthayAtrA yayau tadA . etat te kathitaM sarvamazeSeNa mayA nRpa . bhRgUNAM kuzikAnAM ca abhisambandhakAraNam .
yathoktamRSiNA cApi tadA tadabhavannRpa . janma rAmasya ca munervizvAmitrasya caiva hi .
yudhiSThira uvAca bhavAnetAdRzo loke vedavedAGgapAragaH . brUhi kiM kurvataH karma bhaved gatiranuttamA .
sarpa uvAca pAtre dattvA priyANyuktvA satyamuktvA ca bhArata . ahiMsAnirataH svarga gacchediti matirmama .
yudhiSThira uvAca dAnAd vA sarpa satyAd vA kimato guru dRzyate . ahiMsApriyayozcaiva gurulAghavamucyatAm .
sarpa uvAca dAnaM ca satyaM tattvaM vA ahiMsA priyameva ca . eSAM kAryagarIyastvAd dRzyate gurulAghavam .
kasmAccid dAnayogAddhi satyameva viziSyate . satyavAkyAcca rAjendra kiMcid dAnaM viziSyate .
evameva maheSvAsa priyavAkyAnmahIpate . ahiMsA dRzyate gurvI tatazca priyamiSyate .
evametad bhaved rAjan kAryApekSamanantaram . yadabhipretamanyat te brUhi yAvad bravImyaham .
yudhiSThira uvAca kathaM svarge gati : sarpa karmaNAM ca phalaMdhruvam . azarIrasya dRzyeta prabrUhi viSayAMzca me .
sarpa uvAca tige vai gatayo rAjan paridRSTAH svakarmabhiH . mAnuSaM svargavAsazca tiryagyonizca tat tridhA .
tatra vai mAnuSAllokAd dAnAdibhiratandritaH . ahiMsArthasamAyuktaiH kAraNaiH svargamaznute .
viparItaizca rAjendra kAraNairmAnuSo bhavet . tiryagyonistathA tAta vizeSazcAtra vakSyate .
kAmakrodhasamAyukto hiMsAlobhasamanvitaH . manuSyatvAt paribhraSTastiryagyonau prasUyate .
tiryagyonyAH pRthagbhAvo manuSyArthe vidhIyate . gavAdibhyastathAzvebhyo devatvamapi dRzyate .
so ' yametA gatIstAta jantuzcarati kAryavAn . nitye mahati cAtmAnamavasthApayate dvijaH .
jAto jAtazca balavad bhuGkte cAtmA sa dehavAn . phalArthastAta niSpRktaH prajApAlanabhAvanaH .
yudhiSThira uvAca zabde sparza ca rUpe ca tathaiva rasagandhayoH . tasyAdhiSThAnamavyaco brUhi sarpa yathAtatham .
kiM na gRhaNAti viSayAn yugapacca mahAmate . etAvaducyatAM coktaM sarvaM pannagasattama . .
sarpa uvAca yadAtmadravyamAyuSman dehasaMzrayaNAnvitam . karaNAdhiSThitaM bhogAnupabhuGkte yathAvidhi .
jJAnaM caivAtra buddhizca manazca bharatarSabha . tasya bhogAdhikaraNe karaNAni nibodha me .
manasA tAta paryeti kramazo viSayAnimAn . viSayAyatanastho hi bhUtAtmA kSetramAsthitaH .
tatra cApi naravyAghra mano jantorvidhIyate . tasmAd yugapadatrAsya grahaNaM nopapadyate .
sa AtmA puruSavyAghra bhruvorantaramAzritaH . buddhiM dravyeSu sRjati vividheSu parAvarAm .
vuddhezttarakAlA ca vedanA dRzyate budhaiH . eSa vai rAjazArdUla vidhiH kSetrajJabhAvanaH .
yudhiSThira uvAca manasazcApi buddhezca brUhi me lakSaNaM param . etadadhyAtmaviduSAM paraM kAryaM vidhIyate .
sarpa uvAca buddhirAtmAnugA tAta utpAtena vidhIyate . tadAzritA hi saMjJaiSA buddhistasyaiSiNI bhavet .
buddhirutpadyate kAryAnmanastUtpannameva hi . buddherguNavidhAnena manastahaguNavad bhavet .
etad vizeSaNaM tAta manobuddhyoryadantaram . tvamapyatrAbhisambuddhaH kathaM vA manyate bhavAn .
yudhiSThira uvAca aho buddhimatAM zreSTha zubhA buddhiriyaM tava . viditaM veditavyaM te kasmAt samanupRcchasi .
sarvajJaM tvAM kathaM moha Avizat svargavAsinam . evamadbhutakarmANamiti me saMzayo mahAn .
sarpa uvAca suprajJamapi cecchUramRddhirmohayate naram . vartamAnaH sukhe sarvo muhyatIti matirmama .
so ' hamaizvaryamohena madAviSTo yudhiSThira . patitaH pratisambuddhastvAM tu sambodhayAmyaham .
kRtaM kArya mahArAja tvayA mama paraMtapa . kSINa : zApaH sukRcchro me tvayA sambhASya sAdhunA . .
ahaM hi divi divyena vimAnena caran purA . abhimAnena mattaH san kaMcinnAnyamacintayam .
brahmarSidevagandharvayakSarAkSasapannagAH . karAn mama prayacchanti sarve trailokyavAsinaH .
cakSuSA yaM prapazyAmi prANinaM pRthivIpate . tasya tejo harAmyAzu taddhi dRSTerbalaM mama .
brahmarSINAM sataraM hi uvAha zibikAM mama . sa mAmapanayo rAjan bhraMzayAmAsa vai zriyaH .
tatra hyagastyaH pAdena vahan spRSTo mayA muniH . agastayena tato ' smyuktaH sarpastvaM ca bhaveti ha .
tatastasmAd vimAnAvayAt pracyutazcyutalakSaNaH . prapatan bubudhe ' ' tmAnaM vyAlIbhUtamadhomukham . anyAcaM tamahaM vipraM zApasyAnto bhavediti .
sarpa uvAca pramAdAt sampramUDhasya bhagavan kSantumarhasi . tataH sa mAmuvAcedaM prapatantaM kRpAnvitaH .
yudhiSThirodharmarAjaH zApAt tvAM mokSayiSyati . abhimAnasya ghorasya pApasya ca narAdhipa .
phale kSINe mahArAja phalaM puNyamavApsyasi . tato me vismayo jAtastad dRSTvA tapaso balam .
brahma ca brAhmaNatvaM ca yena tvAhamacUcudam . satyaM damastapo dAnAhiMsAdharmanityatA . .
sAdhakAni sadA puMsAM na jAtirna kulaM nRpa . ariSTa eSa bhrAtA bhImaseno mahAbalaH . svasti te ' stu mahArAja gamiSyAmi divaM punaH .
vaizampAyana uvAca ityuktvA ' ' jagaraM dehaM muktvA sa nahuSo nRpaH . divyaM vapuH samAsthAya gatastridivameva ha .
yudhiSThiro ' pidharmAtmA bhrAtrA bhImena saMgataH . dhaumyena sahitaH zrImAnAzramaM punarAgamat .
te tato dvijebhyaH sarvebhyaH sametebhyo yathAtatham . kathayAmAsa tat sarvadharmarAjo yudhiSThiraH .
tacchrutvA te dvijAH sarve bhrAtazcAsya te trayaH . Asan suvrIDitA rAjan draupadI ca yazasvinI .
te tu sarve dvijazreSThAH pANDavAnAM hitepsayA . maivamityabruvan bhImaM garhayanto ' sya sAhasam .
pANDavAstu bhayAnmuktaM prekSya bhImaM mahAbalam . harSamAhArayAMcakrurvijahvazca mudA yutAH .
saMjaya uvAca samaM vyUDheSvanIkeSu bhUyiSTheSvanivartinaH . brahmalokaparAH sarve samapadyanta bhArata . na hyanIkamanIkena samasajjata saMkule . rathA na rathibhiH sArdha pAdAtA na padAtibhiH .
azvA nAzvairayudhyanta gajA na gajayodhibhiH . unmattavanmahArAja yudhyante tatra bhArata . mahAn vyatikaro raudraH senayoH samapadyatA naranAgagaNeSveva vikIrNeSu ca sarvazaH .
kSaye tasmin mahAraudre nirvizeSamajAyata . tataH zalyaH kRpazcaiva citrasenazca bhArata . duHzAsano vikarNazca rathAnAsthAya bhAsvarAn . pANDavAnAM raNe zUrA dhvajinIM samakampayan .
sA vadhyamAnA samare pANDusenA mahAtmabhiH . bhrAmyate bahudhA rAjan mAruteneva naurjale .
yatA hi zaiziraH kAlo gavAM marmANi kRntati . tathA pANDusutAnAM vai bhISmo marmANi kRntati . tathaiva tava sainyasya pArthena ca mahAtmanA . navameghapratIkAzA : pAtitA bahudhA gajAH .
mRdyamAnAzca dRzyante pArthena narayUthapAH . iSubhistAGyamAnAzca nArAcaizca sahasrazaH .
peturArtasvaraM ghoraM kRtvA tatra mahAgajAH . AnaddhAbharaNaiH kAryenihatAnAM mahAtmanAm . channamAyodhanaM reje zirobhizca sakuNDalaiH . tasminneva mahArAja mahAvIravarakSaye .
bhISme ca yudhi vikrAnte pANDave ca dhanaMjaye . te parAkrAntamAlokya rAjan yudhi pitAmaham . abhyavartanta te putrAH sarve sainyapuraskRtAH . icchanto nidhanaM yuddhe svargaM kRtvA parAyaNam .
pANDavAnabhyavartanta tasmin vIravarakSaye . pANDavA ' pi mahArAja smaranto vividhAn bahUn .
klezAn kRtAn saputreNa tvayA pUrvaM narAdhipa . bhaya tyaktvA raNe zUrA brahmalokAya tatparAH .
tAvakAMstava putrAMzca yodhayanti prahRSTavat . senApatistu samare prAha senAM mahArathaH .
abhidravata gAGgeyaM somakAH sRJjayaiH saha . senApativacaH zrutvA samokAH sRJjayAzca te .
abhyadravanta gAGgeyaM zaravRSTyA samAhatAH . vadhyamAnastato rAjan pitA zAntanavastava .
amarSavazamApanno yodhayAmAsa sRJjayAn . tasya kIrtimatastAta purA rAmeNa dhImatA .
sampradattAstrazikSA vai parAnIkavinAzanI . sa tA zikSAmadhiSThAya kurvan parabalakSayam .
ahanyahani pArthAnAM vRddhaH kurupitAmahaH . bhISmo daza sahasrANi jaghAna paravIrahA . .
tasmiMstu dazame prApte divase bharatarSabha . bhISmeNaikena matsyeSu paJcAleSu ca saMyuge .
gajAzvamimitaM hatvA hatAH sapta mahArathAH . hatvA paJca sahasrANi rathAnAM prapitAmahaH .
narANAM ca mahAyuddhe sahasrANi caturdazaH . dantinAM ca sahasrANi hayAnAmayutaM punaH .
zikSAbalena nahitaM pitrA tava vizAmpate . tataH sarvamahIpanAM kSapayitvA varUthinIm .
virATasya priyo bhrAtA zatAnIko nipAtitaH . zatAnIkaM ca samare hatvA bhISmaH pratApavAn .
sahasrANi mahArAja rAjJA bhallairapAtayat . udvignAH samare yodhA vikrozanti dhanaMjayam .
ye ca kecana pArthAnAmabhiyAtA dhanaMjayam . rAjAno bhISmamAsAdya gatAste yamasAdanam . evaM daza dizo bhISmaH zarajAlaiH samantataH . atItya senAM pArthAnAmavatasthe camUmukhe .
sa kRtvA sumahat karma tasmin vai dazame ' hani . senayorantare tiSThan pragRhItazarAsanaH . na cainaM pArthivAH kecicchaktA rAjan nirIkSitum .
madhyaM prAptaM yathA grISme tapantaM bhAskaraM divi . yathA daityacamUM zaktastApayAmAsa saMyuge .
tathA bhISmaH pANDaveyAstApayAmAsa bhArata . tathA cainaM parAkrAntamAlokya madhusUdanaH .
uvAca devakIputraH prIyamANo dhanaMjayam . eSa zAntanavo bhISmaH senayorantare sthitaH .
saMnihatya balAdena vijayaste bhaviSyati . balAt saMstambhayasvainaM yatraiSA bhidyate camUH .
na hi bhISmazarAnanyaH soDhumutsahate vibho . tatastasmin kSaNe rAjaMzcodito vAnaradhvajaH .
sadhvajaM sarathaM sAzvaM bhISmamantardadhe zaraiH . sa cApi kurumukhyAnamRSabhaH pANDaveritAn . . zaravrAtaiH zaravrAtAn bahudhA vidudhAva tAn . tataH paJcAlarAjazca dhRSTaketuzca vIryavAn .
pANDavo bhImasenazca dhRSTadyumnazca pArSataH . yamau ca cekitAnazca kekayA : paJca caiva ha .
sAtyakizca mahAbAhuH saubhadro ' tha ghaTotkacaH . draupadeyAH zikhaNDI ca kuntibhojazca vIryavAn . suzarmA ca virATazca pANDaveyA mahAbalAH . ete cAnye ca bahavaH pIDitA bhISmasAyakaiH .
samuddhRtAH phAlgunena nimagnAH zokasAgare . tataH zikhaNDI vegena pragRhya paramAyudham . bhISmamevAbhidudrAva rakSyamANaH kirITinA .
tato ' syAnucarAn hatvA sarvAn raNavibhAgavit . bhISmamevAbhidudrAva bIbhatsumparAjitaH . sAtyakizcekitAnazca dhRSTadyumnazca pArSataH .
virATo drupadazcaiva mAdrIputrau ca pANDavau . dudruvurbhISmamevAjau rakSitA dRDhadhanvanA .
abhimanyuzca samare draupadyAH paJca cAtmajAH . dudruvuH samare bhISmaM samudyatamahAyudhAH .
te sarve dRDhadhanvAnaH saMyugeSvapalAyinaH . bahudhA bhISmamAnachurmArgaNaiH kSatamArgaNaiH .
vidhUya tAn bANagaNAn ye muktAH pArthivottamaiH . pANDavAnAmadInAtmA vyagAhata varUthinIm .
cakre zaravighAtaM cakrIDanniva pitAmahaH . nAbhisaMdhatta pAJcAlye smayamAno muhurmuhaH .
strItvaM tasyAnusaMsmRtya bhISmo bANAzikhaNDine . jagAna drupadAnIke rathAn sapta mahArathaH .
tata : kilakilAzabdaH kSaNena samabhUt tadA . matsyapAJcAlacedInAM tamekamabhidhAvatAm .
te narAzvarathavrAtairmArgaNaizca paraMtapa . tamekaM chAdayAmAsurmeghA iva divAkaram .
bhISmaM bhAgIrathIputraM pratapantaM raNe ripUn . tatastamya ca teSAM ca yuddhe devAsuropame . kirITIbhISmamAgacchat puraskRtya zikhaNDinam .
dhRtarASTra uvAca keSAM prahRSTAstatrAgre yodhA yudhyanti saMjaya . udagramanasaH ke vA ke vA dInA vicetasaH .
ke pUrvaM prAharaMstatra yuddhe hRdayakampane . mAmakAH pANDaveyA vA tanmamAcakSva saMjaya .
kasya senAsamudaye gandhamAlyasamudbhavaH . vAcaH pradakSiNAzcaiva yodhAnAmabhigarjatAm .
saMjaya uvAca vyUDhAnAM ubhayoH senayostatra yodhA jahaSire tadA . srajaH samAH sugandhAnAmubhayatra samudbhavaH . saMhatAnAmanIkAnAM bharatarSabha . saMsargAt samudIrNAnAM vimardaH sumahAnabhUt .
vAditrazabdastumulaH zaGkhabherIvimizritaH . zUrANAM raNazUrANAM garjatAmitaretaram . ubhayoH senayo rAjan mahAn vyatikaro ' bhavat .
anyonyaM vIkSyamANAnAM yodhAnAM bharatarSabha . kuJjarANAM ca nadatAM sainyAnAM ca prahRSyatAm .
vaizampAyana uvAca etasminneva kAle tu bhImaseno ' pi vIryavAn . dharmarajamanuprApya yayau prAcI dizaM prati .
mahatA balacakreNa pararASTrAvamardinA . hastyazvarathapUrNena daMzitena pratApavAn . vRto bharatazArdUlo dviSacchokavivarddhanaH . sa gatvA narazArdUla : paJcAlAnAM puraM mahat .
paJcAlAn vividhepAyaiH sAntvayAmAsa pANDavaH . tataH sa gaNDakAJchUro videhAn bharatarSabhaH . vijityAlpena kAlena dazArNAnajayat prabhuH . tatra dAzArNako rAjA sudharmA lomaharSaNam . kRtavAn bhImasenena mahad yuddhaM nirAyudham .
bhImasenastu tad dRSTvA tasya karma mahAtmanaH . adhisenApatiM cakre sudharmANaM mahAbalam .
tataH prAcI dizaM bhImo yayau bhImaparAkramaH . sainyena mahatA rAjan kampayanniva medinIm .
so ' zvamedhezvaraM rAjan rocamAnaM sahAnugam . jigAya samare vIro balena balinAM varaH .
sa taM nirjitya kaunteyo nAtitIvraNa karmaNA . pUrvadezaM mahAvIryo vijigye kurunandana .
tato dakSiNamAgamya pulindanagaraM mahat . sukumAraM vaze cakre sumitraM ca narAdhipam .
tatastu dharmarAjasya zAsanAd bharatarSabhaH . zizupAlaM mahAvIryamabhyagAjjanamejaya .
cedirAjo ' pi tacchrutvA pANDavasya cikIrSitam . upaniSkramya nagarAt pratyagRhaNAt paraMtapa .
tau sametya mahArAja kurucedivRSau tadA . ubhayorAtmakulayoH kauzalyaM paryapRcchatAm .
tato nivedya tad rASTra cedirAjo vizAmpate . uvAca bhImaM prahasan kimidaM kuruSe ' nagha .
tasya bhImastadA ' cakhyau dharmarAjacikIrSitam . sa ca taM pratigRhyeva tathA cakre narAdhipaH .
tato bhImastatra rAjannuSitvA tridaza kSapAH . satkRta : zizupAlena yayau sabalavAhanaH .
nArAyaNaM namaskRtya naraM caiva narottamam . devI sarasvatI vyAsaM tato jayamudIrayet .
saMjaya uvAca tataste sahitA vIrAH prayAtA dakSiNAmukhAH . upAstamanavelAyAM zivirAbhyAzamAgatAH .
vimucya vAhAMstvaritA bhItA samabhavaMstadA . gahanaM dezamAsAdya pracchannA nyavizanta te .
senAnivezamabhito nAtidUramavasthitAH . nikRttA nizitaiH zastraiH samantAt kSatavikSatAH . dIrghamuSNaM ca niHzvasya pANDavAneva cintayatan .
zrutvA ca ninadaM ghoraM pANDavAnAM jayaiSiNAm . anusArabhayAd bhItAH prAGmukhAH prAdravan punaH .
te muhUrtAt tato gatvA zrAntavAhAH pipAsitAH . nAmRSyanta maheSvAsAH krodhAmarSavazaM gatAH . rAjJo vadhena saMtaptA muhUrtaM samavasthitAH .
dhRtarASTra uvAca azraddheyamidaM karma kRtaM bhImena saMjaya . yat sa nAgAyutaprANaH putro mama nipAtitaH .
avadhyaH sarvabhUtAnAM vajrasaMhanano yuvA . pANDavaiH samare putro nihato mama saMjaya . na diSTamabhyatikrAntuM zakyaM gAvalgaNe naraiH . yat sametya raNe pAthaiH putro mama nipAtitaH . adrisAramayaM nUnaM hRdayaM mama saMjaya . hataM putrazataM zrutvA yanna dIrNaM sahasradhA . kathaM hi vRddhamithunaM hataputraM bhaviSyati . na hyahaM pANDaveyasya viSaye vastumutsahe .
kathaM rAjJaH pitA bhUtvA svayaM rAjA ca saMjaya . preSyabhUtaH pravarteyaM pANDaveyasya zAsanAt .
AjJApya pRthivIM sarvAM sthitvA mUrdhni ca saMjaya . kathamadya bhaviSyAmi preSyabhUto durantakRt .
kathaM bhImasya vAkyAni zrotuM zakSyAmi saMjaya . yena putrazataM pUrNamekena nihataM mama .
kRtaM satyaM vacastasya vidurasya mahAtmanaH . akurvatA vacastena mama putreNa saMjaya .
adharmeNa hate tAta putre duryodhane mama . kRtavarmA kRpo drauNiH kimakurvata saMjaya .
saMjaya uvAca gatvA tu tAvakA rAjan nAtidUramavasthitAH . apazyanta vanaM ghoraM nAnAdrumalatAvRtam .
te muhUrtaM tu vizramya labdhatoyaihayottamaiH . sUryAstamanavelAyAM samAsedurmahad vanam .
nAnAmRgagaNairjuSTaM nAnApakSigaNAvRtam . nAnAdrumalatAcchannaM nAnAvyAlaniSevitam .
nAnAtoyaiH samAkIrNaM nAnApuSpopazobhitam . padminIzatasaMchannaM nIlotpalasamAyutam .
pravizya tad vanaM ghoraM vIkSamANAH samantataH . zAkhAsahasrasaMchannaM nyagrodhaM dadRzustataH .
upetya tu tadA rAjan nyagrodhaM te mahArathAH . dadRzurdvipadAM zreSThAH zreSThaM taM vai vanaspatim .
te ' vatIrya rathebhyazca vipramucya ca vAjinaH . upaspRzya yathAnyAyaM saMdhyAmanvAsata prabho .
tato ' staM parvatazreSThamanuprApte divAkare . sarvasya jagato dhAtrI zarvarI samapadyata . grahanakSatratArAbhiH sampUrNAbhiralaMkRtam . nabhoM ' zukamivAbhAti prekSaNIyaM samantataH .
icchayA te pravalganti ye sattvA rAtricAriNaH divAcarAzca ye sattvAste nidrAvazamAgatAH .
rAtriMcarANAM sattvAnAM nirghoSo ' bhUt sudAruNaH . kravyAdAzca pramuditA ghorA prAptA ca zarvarI .
tasmin rAtrimukhe ghore duHkhazokasamanvitAH . kRtavarmA kRpo drauNirupopavivizuH samam .
tatropaviSTAH zocanto nyagrodhasya samIpataH . tamevArthamatikrAntaM kurupANDavayoH kSayam .
nidrayA ca parItAGgA niSedurdharaNItale . zrameNa sudRDhaM yuktA vikSatA vividhaiH zaraiH .
tato nidrAvazaM prAptau kRpabhojau mahArathau . sukhocitAvaduHkhArhI niSaNNau dharaNItale .
tau tu suptau mahArAja zramazokasamanvitau . mahArhazayanopetau bhUmAveva hyanAthavat .
krodhAmarSavazaM prApto droNaputrastu bhArata . na vai sma sa jagAmAtha nidrAM sarpa iva zvasan .
na lebhe sa tu nidrAM vai dahyamAno hi manyunA . vIkSAJcakre mahAbAhustad vanaM ghoradarzanam .
vIkSamANo vanoddezaM nAnasattvairniSevitam . apazyata mahAbAhuryagrodhaM vAyasairyutam .
tatra kAkasahasrANi tAM nizAM paryaNAmayan . sukhaM svapanti kauravya pRthak pRthagupAzrayAH .
supteSu teSu kAkeSu vizravyeSu samantataH . so ' pazyat sahasA yAntamulUkaM ghoradarzanam .
mahAsvanaM mahAkAyaM haryakSaM babhrupiGgalam . sudIrghaghoNAnakharaM suparNamiva vegitam .
so ' tha zabdaM mRduM kRtvA lIyamAna ivANDajaH . nyagrodhasya tataH zAkhAM prArthayAmAsa bhArata .
saMnipatya tu zAkhAyAM nyagrodhasya vihaGgamaH . suptAJjadhAna subahUn vAyasAn vAyasAntakaH .
keSAMcidacchinat pakSAzirAMsi ca cakarta ha . caraNAMzcaiva keSAMcid babhaJja caraNAyudhaH . kSaNenAhan sa balavAn ye ' sya dRSTipathe sthitAH .
teSAM zarIrAvayavaiH zarIraizca vizAmpate . nyagrodhamaNDalaM sarvaM saMchannaM sarvato ' bhavat .
tAMstu hatvA tataH kAkAn kauziko mudito ' bhavat . .43 pratikRtya yathAkAmaM zatrUNAM zatrusUdanaH .
tad dRSTvA sopadhaM karma kauzikena kRtaM nizi . tadbhAvakRtasaMkalpo droNireko ' nvacintayat .
upadezaH kRto ' nena pakSiNA mama saMyuge . zatrUNAM kSapaNe yuktaH prAptaH kAlazca me mataH .
nAdya zakyA mayA hantuM pANDavA jitakAzinaH . balavantaH kRtotsAhAH prAptalakSyAH prahAriNaH .
rAjJaH sakAzAt teSAM tu pratijJAto vadho mayA . pataGgAgnisamAM vRttimAsthAyAtmavinAzinIm .
nyAyato yudhyamAnasya prANatyAgo na saMzayaH . chadmanA ca bhavet siddhiH zatrUNAM ca kSayo mahAn . tatra saMzayitAdAd yo ' rtho niHsaMzayo bhavet .
taM janA bahuH manyante ye ca zAstravizAradAH . yacApyatra bhaved vAcyaM garhitaM lokaninditam . kartavyaM tanmanuSyeNa kSatradharmeNa vartatA . ninditAni ca sarvANi kutsitAni pade pade . sopadhAni kRtAnyeva pANDavairakRtAtmabhiH .
asminnarthe purA gItA zrUyante dharmacintakaiH . zlokA nyAyamavekSadbhistattvArthAstattvadarzibhiH .
parizrAnte vidIrNe vA bhuJjAne vApi zatrubhiH . prasthAne vA praveze vA prahartavyaM riporbalam .
nidrArtamardharAtre ca tathA naSTapraNAyakam . bhinnayodhaM balaM yacca dvidhA yuktaM ca yad bhavet . ityevaM nizcayaM cakre suptAnAM nizi mAraNe . pANDUnAM saha paJcAlaioNaputraH pratApavAn .
sa krUrAM matimAsthAya vinizcitya muhurmuhuH . suptau prAbodhayat tau tu mAtulaM bhojameva ca .
tau prabuddhau mahAtmAnau kRpabhojau mahAbalau . nottaraM pratipadyetAM tatra yuktaM hriyA vRtau .
sa muhUrtamiva dhyAtvA bASyavihvalamabravIt . hato duryodhano rAjA ekavIro mahAbalaH . yasyArthe vairamasmAbhirAsaktaM pANDavaiH saha . ekAkI bahubhiH kSudairAhave zuddhavikramaH . pAtito bhImasenena ekAdazacamUpatiH .
vRkodareNa kSudreNa sunRzaMsamidaM kRtam . mUrdhAbhiSiktasya ziraH pAdena parimRdnatA .
vinardanti ca paJcAlA : zvelanti ca hasanti ca . dhamanti zaGkhAzatazo hRSTA janti ca dundubhIn .
vAditraghoSastumulo vimizraH zaGkhaniHsvanaiH . anilenerito ghoro dizaH pUrayatIva ha .
azvAnAM heSamANAnAM gajAnAM caiva buMhatAm . siMhanAdazca zUrANAM zrUyate sumahAnayam .
dizaM prAcI samAzritya hRSTAnAM gacchatAM bhRzam . rathanemisvanAzcaiva zrUyante lomaharSaNAH .
pANDavairdhArtarASTrANAM yadidaM kadanaM kRtam . vayameva trayaH ziSTA asmin mahati vaizase .
kecinnAgazataprANAH kecit sarvAstrakovidAH . nihatAH pANDaveyaiste manye kAlasya paryayam .
evametena bhAvyaM hi nUnaM kArveNa tattvataH . yathA hyasyedRzI niSThA kRtakArye ' pi duSkare .
bhavetAstu yadi prajJA na mohAdapanIyate . vyApanne ' smin mahatyarthe yannaH zreyastaducyatAm .
vaizampAyana uvAca svargataH sa tu rAjendro nivasan devavezmani . pUjitastridazaiH sAdhyairmarudbhirvasubhistathA .
devalokaM brahmalokaM saMcaran puNyakRd vazI . avasat pRthivIpAlo dIrghakAlamiti zrutiH .
sa kadAcinRpazreSTho yayAtiH zakramAgamat . kathAnte tatra zakreNa sa pRSTaH pRthivIpatiH .3 .
zakra uvAca yadA sa pUrustava rUpeNa rAjan jarAM gRhItvA pracacAra bhUmau . tadA ca rAjyaM sampradAyaiva tasmai tvayA kimuktaH kathayeha satyam .
yayAtiruvAca gaGgAyamunayormadhye kRtsno ' yaM viSayastava . madhya pRthivyAstvaM rAjA bhrAtaro ' ntyAdhipAstava .
stathA titikSuratitikSorviziSTaH . amAnuSebhyo mAnuSAzca pradhAnA vidvAMstathaivAviduSaH pradhAnaH .
AkruzyamAno nAkrozenmanyureva titikSataH . AkroSTAraM nirdahati sukRtaM cAsya vindati .
nAruntudaH syAnna nRzaMsavAdI na hInataH paramabhyAdadIt . yayAsya vAcA para udvijeta na tAM vadeduSatI pApalokyAm .
aruntudaM paruSaM tIkSNavAcaM vAkkaNTakairvitudantaM manuSyAn . vidyAdalakSmIkatamaM janAnAM mukhe nibaddhAM nirRtiM vahantam .
sadbhiH purastAdabhipUjita : syAt sadbhistathA pRSThato rakSitaH syAt . sadAsatAmativAdAMstitikSet satAM vRttaM cAdadItAryavRttaH .
vAksAyakA vadanAnniSpatanti yairAhataH zocati rAtryahAni . parasya nAmarmasu te patanti tAn paNDito nAvasRjet pareSu .
na hIdRzaM saMvananaM triSu lokeSu vidyate . dayA maitrI ca bhUteSu dAnaM ca madhurA ca vAk .
tasmAt sAntvaM sadA vAcyaM na vAcyaM paruSaM kvacit . pUjyAn sampUjayed dadyAnna ca yAcet kadAcana .
saMjaya uvAca rAjan zatasahasrANi tatra tatra padAtinAm . nirmaryAdaM prayuddhAni tat te vakSyAmi bhArata .
na putraH pitaraM jajJe pitA vA putramaurasam . na bhrAtA bhrAtaraM tatra svasrIyaM na ca mAtulaH .
na mAtulaM ca svasrIyo na sakhAyaM sakhA tathA . AviSTA iva yuddhayante pANDavAH kurubhiH saha .
sthAnIkaM naravyAghrAH kecidabhyapatana rathaiH . abhajyanta yugaireva yugAni bharatarSabha .
ratheSAzca ratheSAbhiH kUbarA rathakUbaraiH . saMgataiH sahitAH kecit parasparajighAMsavaH .
na zekuzcalituM kecit saMnipatya sthA rathaiH . prabhinnAstu mahAkAyaH saMnipatya gajA gajaiH . bahudhAdArayan kruddhA viSANairitaretaram . satoraNapatAkaiza vAraNA varavAraNaiH . abhisRtya mahArAja vegavadbhirmahAgajaiH . dantairabhihatAstatra cukruzuH paramAturAH .
abhinItAzca zikSAbhistotrAMkuzasamAhatAH . aprabhinnAH prabhinnAnAM sammukhAbhimukhA yayuH .
prabhinnairapi saMsaktAH kecit tatra mahAgajAH . krauJcavanninadaM kRtvA durduvuH sarvato dizam .
samyak praNItA nAgAzca prabhinnakaraTAmukhAH . RSTitomaranArAcairnirviddhA varavAraNAH . praNedurbhinnamarmANo nipetuzca gatAsavaH . prAdravanta dizaH kecinnadanto bhairavAn ravAn . .
gajAnAM pAdarakSAstu vyUDhoraskAH prahAriNaH . RSTibhizca dhanurbhizca vimalaizca parazvadhaiH . gadAbhirmusalaizcaiva bhindipAlaiH satomaraiH . AyasaiH paripaizcaiva nistriMzaivimalaiH zitaiH . pragRhItaiH susaMrabdhA dravamANAstatastataH . vyadRzyanta mahArAja parasparajighAMsavaH .
rAjamAnAzca nistriMzAH saMsiktA narazoNitaiH . pratyadRzyanta zUrANAmanyonmabhidhAvatAm .
avakSiptAvadhUtAnAmasInAM vIrabAhubhiH . saMjajJe tumulaH zabdaH patatAM paramarmasu .
gadAmusalarugNAnAM bhinnAnAM ca varAsibhiH . dantidantAvabhinnAnAM mRditAnAM ca dantibhiH . tatra tatra naraughANAM krozatAmitaretaram . zuzruvurdAruNA vAcaH pretAnAmiva bhArata .
hayairapi hayArohAzcAmarApIDadhAribhiH . haMsairiva mahAvegairanyonyamabhividrutAH .
taivimuktA mahAprAsA jAmbUnadavibhUSaNAH . AzugA vimalAstIkSNAH sampeturbhujagopamAH .
azvairacyajavaiH kecidAplutya mahato sthAn . zirAMsyAdadire vIrA rathinAmazvasAdinaH .
bahUnapi hayArohAn bhallaiH saMnataparvabhiH . rathI jaghAna samprApya bANagocaramAgatAn .
navameghapratIkAzAzcAkSipya turagAn gajAH . pAdaireva vimRdnanti mattAH kanakabhUSaNAH .
pATyamAneSu kumbheSu pArzveSvapi ca vAraNAH . prAsairvinihatAH kecid vineduH paramAturAH .
sAzvArohAn hayAn kAMzcidunmathya varavAraNAH . sahasA cikSipustatra saMkule bhairave sati .
sAzvArohAn viSANApraikSipya turagAn gajAH . rathaughAnabhimRdnantaH sadhvajAnabhicakramuH .
puMstvAdatimadatvAcca kecit tatra mahAgajAH . sAzvArohAn hayAJjaghnuH karaiH sacaraNaistathA . azvArohaizca samare hastisAdibhireva ca .
pratimAneSu gAtreSu pArzveSvabhi ca vAraNAn . AzugA vimalAstIkSNAH sampeturbhujagopamAH .
narAzvakAyAn nirbhidya lauhAni kavacAni ca . nipeturvimalAH zaktyo vIrabAhubhirarpitAH . maholkApratimA ghorAstatra tatra vizAmpate . dvIpicarmAvanaddhaizca vyAghracarmacchadairapi . vikozaivimalaiH khaGgairabhijagmuH parAn raNe .
abhiplutamabhikruddhamekapAvidAritam . vidarzayantaH sampetuH khagacarmaparazvadhaiH .
kecidAkSipya kariNaH zAzvAnapi rathAn karaiH . vikarSanto dizaH sarvAH sampetuH sarvazabdagAH .
zaGkubhirdAritAH kecit sambhinnAzca parazvadhaiH . hastibhirmuditAH kecit kSuNNAzcAnye turaMgamaiH . rathaneminikRttAzca nikRttAzca parazvadhaiH . vyAkrozanta narA rAjaMstatra tatra sma bAndhavAn . putrAnanye pitRnanye bhrAtR/zca saha bandhubhiH . mAtulAn bhAgineyAMzca parAnapi ca saMyuge .
vikIrNAntrAH subahavo bhagnasakthAzca bhArata . bAhubhizcApare chinnaiH pArtheSu ca vidAritAH .
krandantaH samadRzyanta tRSitA jIvitepsavaH . tRSA parigatAH kecidalpasattvA vizAmpate .
bhUmau nipatitAH saMkhye mRgayAMcakrire jalam . rudhiraughapariklinnAH klizyamAnAzca bhArata . vyanindana bhRzamAtmAnaM tava putrAMzca saMgatAn .
apare kSatriyAH zUrAH kRtavairAH parasparam . naiva zastraM vimuJcanti naiva krandanti mAriSa .
tarjayanti ca saMhRSTAstatra tatra parasparam . Adazya dazanaizcApi krodhAt saradanacchadam . bhRkuTIkuTilairvaktraiH prekSanti ca parasparam . apare klizyamAnAstu zarArtA vraNapIDitAH . niSkUjAH samapadyanta dRDhasattvA mahAbalAH . anye ca visthAH zUrA sthamanyasya saMyuge . . prArthayAnA nipatitAH saMkSuNNA varavAraNaiH . azobhanta mahArAja sapuSpA iva kiMzukAH .
sambabhUvuranIkeSu bahavo bhairavasvanAH . vartamAne mahAbhIme tasmin vIravarakSaye . . nijaghAna pitA putraM putrazca pitaraM raNe . svasrIyo mAtulaM cApi svasrIyaM cApi mAtulaH .
sakhA sakhAyaM ca tathA sambandhI bAndhavaM tathA . evaM yuyudhire tatra kuravaH pANDavaiH saha .
vartamAne tathA tasmin nirmaryAde bhayAnake . bhISmamAsAdya pArthAnAM vAhinI samakampata .
ketunA paJcatAreNa tAlena bharatarSabha . rAjatena mahAbAhurucchritena mahArathe . babhau bhISmastadA rAjazcandramA iva meruNA .
dhRtarASTra uvAca merorathottaraM pArzva pUrvaM cAcakSva saMjaya . nikhilena mahAbuddhe mAlyavantaM ca parvatam .
saMjaya uvAca dakSiNena tu nIlasya meroH pArzve tathottare . uttarAH kuravo rAjan puNyAH siddhaniSevitAH .
tatra vRkSA madhuphalA nityapuSpaphalopagAH . puSpANi ca sugandhIni rasavanti phalAni ca .
sarvakAmaphalAstatra kecid vRkSA janAdhipa . apare kSIriNo nAma vRkSAstatra narAdhipa .
ye kSaranti sadA kSIraM SaDrasaM cAmRtopamam . vastrANi ca prasUyante phaleSvAbharaNAni ca .
sarvA maNimayI bhUmiH sUkSmakAJcanavAlukA . sarvartusukhasaMsparzA niSpaGkA ca janAdhipa .
pudhyakariNyaH zubhAstatra sukhasparzA manoramAH . devalokacyutAH sarve jAyante tatra mAnavAH .
zuklAbhijanasampannAH sarve supriyadarzanAH . mithunAni ca jAyante striyazcApsarasopamAH .
teSAM te kSIriNAM kSIraM pibantyamRtasaMnibham . mithunaM jAyate kAle samaM tacca pravardhate .
tulyarUpaguNopetaM samaveSaM tathaiva ca . ekaikamanuraktaM ca cakravAkasamaM vibho .
nirAmayAzca te lokA nityaM muditamAnasAH . daza varSasahasrANi daza varSazatAni ca . jIvanti te mahArAja na cAnyonyaM jahatyuta . bhAruNDA nAma zakunAstIkSNatuNDA mahAbalAH . tAn nirharantIha mRtAn darISu prakSipanti ca . uttarAH kuravo rAjan vyAkhyAtAste samAsataH .
meroH pArzvamahaM pUrvaM vakSyAmyatha yathAtatham . tasya mUrdhAbhiSekastu bhadrAzvasya vizAmpate .
bhadrasAlavanaM yatra kAlAmrazca mahAdrumaH . kAlAmrastu mahArAja nityapuSpaphalaH zubhaH .
dumazca yojanotsedhaH siddhacAraNasevitaH . tatra te puruSAH zvetAstejoyuktA mahAbalAH .
striyaH kumudavarNAzca sundaryaH priyadarzanAH . candraprabhAzcandravarNAH pUrNacandranibhAnanAH .
candrazItalagAyazca nRtyagItavizAradAH . daza varSasahasrANi tatrAyurbharatarSabha .
kAlAmrarasapItAste nityaM saMsthitayauvanAH . dakSiNena tu nIlasya niSadhasyottareNa tu .
sudarzano nAma mahAJjambUvRkSaH sanAtanaH . sarvakAmaphalaH puNyaH siddhacAraNasevitaH .
tasya nAmnA samAkhyAto jambUdvIpa : sanAtanaH . yojanAnAM sahasraM ca zataM ca bharatarSabha . utsedho vRkSarAjasya divaspRGmanujezvaraH . aratnInAM sahasraM ca zatAni daza paJca ca . pariNAhastu vRkSasya phalAnAM rasabhedinAm . patamAnAni tAnyurvI kurvanti vipulaM svanam .
muJcanti ca rasaM rAjestasmin rajatasaMnibham . tasyA jambvAH phalaraso nadI bhUtvA janAdhipa .
meruM pradakSiNaM kRtvA samprayAtyuttarAn kurUn . . tatra teSAM mana : zAntina pipAsA janAdhipa . tasmin phalarase pIte na jarA bAdhate ca tAn . tatra jAmbUnadaM nAma kanakaM devabhUSaNam . indragopakasaMkAzaM jAyate bhAsvaraM tu tat . taruNAdityavarNAzca jAyante tatra mAnavAH .
tathA mAlyavataH zRGge dRzyate havyavAT sadA . nAmnA saMvartako nAma kAlagnirbharatarSabha .
tathA mAlyavataH zRGge pUrvapUrvAnugaNDikA . yojanAnAM sahasrANi paJcaSaNmAlyavAnatha .
mahArajatasaMkAzA jAyante tatra mAnavAH . brahmalokacyutAH sarve sarve sarveSu sAdhavaH .
tapastapyanti te tIvra bhavanti jhUrdhvaretasaH . rakSaNArthaM tu bhUtAnAM pravizante divAkaram .
SaSTistAni sahasrANi SaSTireva zatAni ca . aruNasyAgrato yAnti parivArya divAkaram .
SaSTi varSasahasrANi SaSTimeva zatAni ca . AdityatApataptAste vizanti zazimaNDalam .
sautiruvAca spRSTamAtrA tu padbhyAM sA garuDena balIyasA . abhajyata taroH zAkhAM bhagnAM caikAmadhArayat .
tAM bhaktvA sa mahAzAkhAM smayamAno vilokayan . athAtra lambato ' pazyadvAlakhilyAnadhomukhAn . .
RSayo hyatra lambante na hanyAmiti tAnRSIn . taporatAnlambamAnAnbrahmarSInabhivIkSya saH .
hanyAdetAnsaMpatantI zAkhetyatha vicintya saH . nakhaidUMDhataraM vIraH saMgRhya gajakacchapau .
sa tadvinAzasaMtrAsAdabhipatya khagAdhipaH . zAkhAmAsyena jagrAha teSAmevAnvavekSayA .
atidaivaM tu tattasya karma dRSTvA maharSayaH . vismayotkampahRdayA nAma cakrurmahAkhage .
guruM bhAraM samAsAdyaDDIna eSa vihaMgamaH . garuDastu khagazreSThastasmAtpannagabhojanaH .
tataH zanaiH paryapatatpakSaiH zailAprakampayan . evaM so ' bhyapataddezAnbahUnsagajakacchapaH .
dayArthaM bAlakhilyAnAM na ca sthAnamavindata . sa gatvA parvatazreSThaM gandhamAdanamaJjasA .
dadarza kazyapaM tatra pitaraM tapasi sthitam . dadarza taM pitA cApi divyarUpaM vihaMgamam .
tejovIryabalopetaM manomArutaraMhasam . zaila , GgapratIkAzaM brahmadaNDamivodyatam .
acintyamanabhidhyeyaM sarvabhUtabhayaMkaram . mahAvIryadharaM raudraM sAkSAdagnimivodyatam .
apradhRSyamajeyaM ca devadAnavarAkSasaiH . bhettAraM girizRGgANAM samudrajalazoSaNam .
lokasaMloDanaM ghoraM kRtAntasamadarzanam . tamAgatamabhiprekSya bhagavAnkazyapastadA . viditvA cAsya saMkalpamidaM vacanamabravIt .
kazyapa uvAca putra mA sAhasaM kArSIrmA sadyo lapsyase vyathAm . mA tvAM daheyuH saMkruddhA vAlakhilyA marIcipAH .
sautiruvAca tataH prasAdayAmAsa kazyapaH putrakAraNAt . vAlakhilyAnmahAbhAgAMtapasA hatakalmaSAn .
kazyapa uvAca prajAhitArthamArambho garuDasya tapodhanAH . cikIrSati mahatkarma tadanujJAtumarhatha .
sautiruvAca evamuktA bhagavatA munayaste samabhyayuH . muktvA zAkhAM giriM puNyaM himavantaMtapo ' rthinaH .
tatasteSvapayAteSu pitaraM vinatAsutaH . zAkhAvyAkSiptavadanaH paryapRcchata kazyapam .
bhagavankva vimuJcAmi taroH zAkhAmimAmaham . varjitaM mAnuSairdezamAkhyAtu bhagavAnmama .
tato niHpuruSaM zailaM himasaMruddhakandaram . agamyaM manasApyanyaistasyAcakhyau sa kazyapaH .
taM parvataM mahAkukSimuddizya sa mahAkhagaH ! javenAbhyapatattArkSya : sazAkhAgajakacchapaH .
na tAM vadhrI pariNahecchatacarmA mahAtanum . zAkhino mahatIM zAkhAM yAM pragRhya yayau khagaH .
sa tataH zatasAhasraM yojanAntaramAgataH . kAlena nAtimahatA garuDaH patagezvaraH .
sa taM gatvA kSaNenaiva parvataM vacanApituH . amuJcanmahatIM zAkhAM sasvanaM tatra khecaraH .
pakSAnilahatazcAsya prAkampata sa zailarAT . mumoca puSpavarSaM ca samAgalitapAdapaH .
zRGgANi ca vyazIryanta girestasya samantataH . maNikAJcanacitrANi zobhayanti mahAgirim .
zAkhino bahavazcApi zAkhAyA ' bhihatAstayA . kAJcanaiH kusumairbhAnta vidyuttvanta ivAmbudAH .
te hemavikacA bhUmau yutAH parvatadhAtubhiH . vyarAjaJchAkhinastatra sUryAMzupratiraJjitAH .
tatastasya gireH zRGgamAsthAya sa khagottamaH . bhakSayAmAsa garuDastAvubhau gajakacchapau .
tAvubhau bhakSayitvA tu sa tAyaH kUrmakuJjarau . tataH parvatakUTAgrAdutpapAta mahAjavaH .
prAvartantAtha devAnAmutpAtAbhayazaMsinaH . indrasya vajraM dayitaM prajajvAla bhayAttataH .
sadhUmA nyapatatsArcirdivolkA nabhasazcyutA . tathA vasUnAM rudrANAmAdityAnAM ca sarvazaH . sAdhyAnAM marutAM caiva ye cAnye devatAgaNAH . svaM svaM praharaNaM teSAM parasparamupAdravat .
abhUtapUrvaM saMgrAme tadA devAsure ' pi ca . vadurvAtAH sanirghAtA : peturulkAH sahasrazaH .
nirabhrameva cAkAzaM prajagarna mahAsvanam . devAnAmapi yo devaH so ' pyavarSata zoNitam .
mamlurmAlyAni devAnAM nezustejAMsi caiva hi . utpAtameghA raudrAzca vavRSuH zoNitaM bahu .
rajAMsi mukuTAnyeSAmutthiAni vyagharSayan . tatastrAsasamudvignaH saha devaiH zataRtuH . utpAtAndAruNAnpazyannityuvAca bRhaspatim .
indra uvAca kimarthaM bhagavanyorA utpAtAH sahasosthitAH . na ca zatru prapazyAmi yudhi yo naH pradharSayet .
bRhaspatiruvAca tavAparAdhAddevendra pramAdAcca zatakrato . tapasA bAlakhilyAnAM maharSINAM mahAtmanAm .
kazyapasya muneH putro vinatAyAzca khecaraH . hartuM somamabhiprApto balavAnkAmarUpadhRk .
samartho balinA zreSTho hartuM somaM vihaMgamaH . sarvaM saMbhavAyAmyasminnasAdhyamapi sAdhayet .
sautiruvAca zrutvaitadvacanaM zakraH provAcAmRtarakSiNaH . mahAvIryabala : pakSI hartuM somamihodyataH .
yuSmAnsaMbodhayAmyeSa yayA na sa harebalAt . atulaM hi balaM tasya bRhaspatiruvAca ha .
tacchrutvA vibudhA vAkyaM vismitA yatnamAsthitAH . parivAryAmRtaM tasthurvajrI cendraH pratApavAn .
dhArayanto vicitrANi kAJcanAni manasvinaH . kavacAni mahArhANi vaidUryavikRtAni ca .
carmANyapi ca gAtreSu bhAnumanti dRDhAni ca . vividhAni ca zastrANi ghorarUpANyanekazaH .
zitatIkSNAgradhArANi samudyamya surottamAH . savisphuliGgajvAlAni sadhUmAni ca sarvazaH .
cakrANi parighAMzcaiva trizUlAni parazvadhAn . zaktIzca vividhAstIkSNA : karavAlAMzca nirmalAn . svadeharUpANyAdAya gadAzcograpradarzanAH .
taiH zastrairbhAnumadbhiste divyAbharaNabhUSitAH . bhAnumantaH suragaNAstasthurvigatakalmaSAH .
anupamabalavIryatajeso dhRtamanasaH parirakSaNe ' mRtasya . asurapuravidAraNAH surA jvalanasamiddhavapu : prakAzinaH .
iti samaravaraM surAH sthitAste parighasahasrazataiH samAkulam . vigalitamiva cAmbarAntaraM tapanamarIcivikAzitaM babhAse .
vaizampAyana uvAca matamAjJAya putrasya dhRtarASTro narAdhipaH . matvA ca dustaraM daivametad rAjazcakAra ha .
anyAyena tathoktastu viduro viduSAM varaH . nAbhyanandad vaco bhrAturvacanaM cedamabravIt .
vidura uvAca nAbhinande nRpate praiSametaM maivaM kRthAH kulanAzAd bibhemi . detacchaGke dyUtakRte narendra .
dhRtarASTra uvAca neha kSattaH kalahastapsyate mAM na ced daivaM pratilomaM bhaviSyat . dhAga tu diSTasya vaze kiledaM sarvaM jagacceSTati na svatantratam .
nArada uvAca kathayiSye sabhAM yAmyAM yudhiSThira nibodha tAm . vaivasvatasya yAM pArtha vizvakarmA cakAra ha .
taijasI sA sabhA rAjan babhUva zatayojanA . vistArAyAmasampannA bhUyasI cApi pANDava . arkaprakAzA bhrAjiSNuH sarvataH kAmarUpiNI . nAtizItA ca cAtyuSNA manasazca praharSiNI .
na zoko na jarA tasyAM kSutpipAse na cApriyam . na ca dainyaM klamo vApi pratikUlaM na cApyuta . .4 .
sarve kAmAH sthitAstasyAM ye divyA ye ca mAnuSAH . sAravacca prabhUtaM ca bhakSyaM bhojyamariMdama . lehyaM coSyaM ca peyaM ca hRdyaM svAdu manoharam . puNDagandhAH srajastasya nityaM kAmaphalA dumAH .
rasavanti ca toyAni zItAnyuSNAni caiva hi . tasyAM rAjarSayaH puNyAstathA brahmarSayo ' malAH .
yamaM vaivasvataM tAta prahRSTAH paryupAsate . yayAtinahuSaH pUrurmAndhAtA somako nRgaH .
trasadasyuzca rAjarSiH kRtavIryaH zrutazravAH . ariSTanemiH siddhazca kRtavegaH kRtirnimiH . pratardanaH zibirmatsyaH pRthulAkSo bRhadrathaH . vArto maruttaH kuzikaH sAMkAzyaH sAMkRtiv\avaH . caturazvaH sadazvormi : kArtavIryazca pArthivaH . bharataH surathazcaiva sunItho nizaddo nalaH . divodAsazca sumanA ambarISo bhagIrathaH . vyazvaH sadazvo vadhyazvaH pRthuvegaH pRthuzravAH . pRSadazvo vasumanAH kSupazca sumahAbalaH . ruSadurvRSasenazca purukutso dhvajI rathI . ArTiSeNo dilIpazca mahAtmA cApyuzInaraH . auzInariH puNDarIkaH zaryAtiH zarabhaH zuciH . aGgo ' riSTazca venazca duSyantaH sRJjayo jayaH . bhAGgAsuriH sunIthazca niSadho ' tha vahInaraH . karandhamo bAhnikzca sudyumno balavAn madhuH . ailo maruttazca tathA balavAn pRthivIpatiH . kapotaromA tRNakaH sahadevArjunau tathA . vyazvaH sAzvaH kRzAzvazca zazAbinduzca pArthivaH . rAjA dazarathazcaiva kakutstho ' tha pravardhanaH . alarkaH kakSasenazca gayo gaurAzva eva ca . jAmadagnayazca rAmazca nAbhAgasagarau tathA . bhUridyumno mahAzvazca pRthAzvo janakastathA . rAjA vainyo vArisenaH purujijjanamejayaH . brahmadattastrigartazca rAjoparicarastathA . . indradyumno bhImajAnulrapRSTho ' nagho layaH . padmo ' tha mucukandazca bhUridyumnaH prasenajit . ariSTanemiH sudyumnaH pRthulAzvo ' STakastathA . zataM matsyA nRpatayaH zataM nIpAH zataM gayAH .
dhRtarASTrAzcaikazatamazItirjanamejayAH . zataM ca brahmadattAnAM vIriNAmIriNAM zatam .
bhISmANAM dve zate ' pyatra bhImAnAM tu tathA zatam . zataM ca prativindhyAnAM zataM nAgAH zataM hayAH .
palAzAnAM zataM jJeyaM zataM kAzakuzAdayaH . zAntanuzcaiva rAjendra pANDuzcaiva pitA tava .
uzaGgavaH zataratho devarAjo jayadrathaH . vRSadarbhazca rAjarSirbuddhimAn saha mantribhiH .
athApare sahasrANi ye gatAH zazabindavaH . iSTavAzvamedhairbahubhirmahadbhirbhUridakSiNaiH .
ete rAjarSayaH puNyAH kIrtimanto bahuzrutAH . tasyAM sabhAyAM rAjendra vaivasvatamupAsate .
agastyo ' tha mataGgazca kAlo mRtyustathaiva ca . yajvAnazcaiva siddhAzca ye ca yogazarIriNaH . agniSvAttAzca pitaraH phenapAzcoSmapAzca ye . svadhAvanto barhiSado mUrtimantastathApare .
kAlacakraM ca sAkSAcca bhagavAn havyavAhanaH . narA duSkRtakarmANo dakSiNAyanamRtyavaH .
kAlasya nayane yuktA yamasya puruSAzca ye . tasyAM ziMzapapAlAzAstathA kAzakuzAdayaH . upAsate dharmarAjaM mUrtimanto janAdhipa . ete cAnye ca bahavaH pitRrAjasabhAsadaH . na zakyAH parisaMkhyAtuM nAmabhiH karmabhistathA .
asambAdhA hi sA pArtha ramyA kAmagamA sabhA . dIrghakAlaM tapastatvA nirmitA vizvakarmaNA .
jvalantI bhAsamAnA ca tejasA svena bhArata . tAmugratapaso yAnti suvratAH satyavAdinaH . zAntAH saMnyAsinaH zuddhAH pUtAH puNyena karmaNA . sarve bhAsvaradehAzca sarve ca virajo ' mbarAH .
citrAGgadAcitramAlyAH sarve jvalitakuNDalAH . sukRtaiH karmabhiH puNyaiH pAribaheca bhUSitAH .
gandharvAzca mahAtmAnaH saGghazazcApsarogaNAH . vAditraM nRtyagItaM ya hAsyaM lAsyaM ca sarvazaH .
puNAyazca gandhAH zabdAzca tasyAM pArtha samantataH . divyAni caiva mAlyAni upatiSThanti nityazaH .
zataM zatasahasrANi dharmiNAM taM prajezvaram . upAsate mahAtmAnaM rUpayuktA manasvinaH .
IdRzI sA sabhA rAjan pitRrAjJo mahAtmanaH . varuNasyApi vakSyAmi sabhAM puSkaramAlinIm .
arjuna uvAca ye zAstravidhimutsRjya yajante zraddhayA ' nvitAH . teSAM niSThA tu kA kRSNa sattvamAho rajastamaH .
zrIbhagavAnuvAca trividhA bhavati zraddhA dehinAM sA svabhAvajA . sAttvikI rAjasI caiva tAmasI cetitAM zRNu .
sattvAnurUpA sarvasya zraddhA bhavati bhArata . zraddhAmayo ' yaM puruSo yo yacchraddhaH sa eva saH .
yajante sAttvikA devAn yakSarakSAMsi rAjasAH . pretAn bhUtagaNAMzcAnye yajante tAmasA janAH .
azAstravihitaM ghoraM tapyante ye tapo janAH . dambhAhaMkArasaMyuktaH kAmarAgabalAnvitAH .
karzayantaH zarIrasthaM bhUtagrAmamacetasaH . mAM caivAntaH zarIrasthaM tAn viddhyAsuranizcayAn .
AhArastvapi sarvasya trividho bhavati priyaH . yajJastapastathA dAnaM teSAM bhedamimaM zRNu . .
AyuH sattvavalArogyasukhaprItivivardhanAH . rasyAH snigdhAH sthirA hRdyA AhArAH sAttvikapriyAH . .
kaTvAlalavaNAtyuSNatIkSNarUkSavidAhinaH . AhArA rAjasasyeSTA duHkhazokAmayapradAH .
yAtayAmaM gatarasaM pUti paryuSitaM ca yat . ucchiSTamapi cAmedhyaM bhojanaM tAmasapriyam .
aphalAkAkSibhiryajJo vidhidRSTo ya ijyate . yaSTavyameveti mana : samAdhAya sa sAttvikaH .
abhisaMdhAya tu phalaM dambhArthamapi caiva yat . ijyate bharatazreSTha taM yajJaM viddhi rAjasam .
vidhihInamasRSTAnnaM mantrahInamadakSiNam . zraddhAvirahitaM yajJaM tAmasaM paricakSate .
devadavijaguruprAjJapUjanaM zaucamArjavam . brahmacaryamahiMsA ca zArIraM tapa ucyate .
anudvegakaraM vAkyaM satyaM priyahitaM ca yat . svAdhyAyAbhyasanaM caiva vAraDmayaM tapa ucyate .
manaHprasAdaH saumyatvaM maunamAtmavinigrahaH . bhAvasaMzuddhirityetat tapo mAnasamucyate .
zraddhayA parayA taptaM tapastat trividhaM naraiH . aphalArkAkSibhiryuktaiH sAttvikaM paricakSate .
satkAramAnapUjArthaM tapo dambhena caiva yat . kriyate tadiha proktaM rAjasaM calamadhruvam .
mUDhagrAheNAtmano yat pIDayA kriyate tapaH . parasyotsAdanArthaM vA tat tAmasamudAhRtam .
dAtavyamiti yad dAnaM dIyate ' nupakAriNe . deze kAle ca pAtre ca tad dAnaM sAttvikaM smRtam .
yattu pratyupakArArthaM phalamuddizya vA punaH . dIyate ca parikliSTaM tad dAnaM rAjasaM smRtam .
adezakAle yad dAnamapAtrebhyazca dIyate . zraUsatkRtamavajJAtaM tat tAmasamudAhRtam .
OM tatsaditi nirdezo brahmaNastrividhaH smRtaH . brAhmaNAstena vedAzca yajJAzca vihitAH purA .
tasmAdomityudAhRtya yajJadAnatapaH kriyAH . pravartante vidhAnoktAH satataM brahmavAdinAm .
tadityanabhisaMdhAya phalaM yajJatapa : kriyAH . dAnakriyAzca vividhA kriyante mokSakAkSibhiH .
sadbhAve sAdhubhAve ca sadityetat prayujyate . prazaste karmaNi tathA sacchabdaH pArtha yujyate .
yajJe tapasi dAne ca sthitiH saditi cocyate . karma caiva tadarthIyaM sadityevAbhidhIyate .
azraddhayA hutaM dattaM tapastaptaM kRtaM ca yat . asadityucyate pArtha na ca tat pretya no iha .
bhISma uvAca cedirAjakule jAtastryakSa eSa caturbhujaH . rAsabhArAvasadRzaM rarAsa ca nanAda ca .
tenAsya mAtApitarau tresatustau sabAndhavau . vaikRtaM tasya tau dRSTvA tyAgAyAkurutAM matim .
tataH sabhAryaM nRpatiM sAmAtyaM sapurohitam . cintAsammUDhahRdayaM vAguvAcAzarIriNI .
eSa te nRpateH putraH zrImAJjAto balAdhikaH . tasmAdasmAnna bhetavyamavyagaH pAhi vai zizum .
na ca vai tasya mRtyurvai na kAlaH pratyupasthitaH . mRtyuhantAsya zastreNa sa cotpanno narAdhipa . .
saMzrutyodAhRtaM vAkyaM bhUtamantarhitaM tataH . putrasnehAbhisaMtaptA jananI vAkyamabravIt .
yenedamIritaM vAkyaM mamaitaM tanayaM prati . prAJjalistaM namasyAmi bravItu sa punarvacaH . yAthAtathyena bhagavAn devo vA yadi vetaraH . zrotumicchAmi putrasya ko ' sya mRtyubhaviSyati .
antarbhUtaM tato bhUtamuvAcedaM punarvacaH . yasyotsaGge gRhItasya bhujAvabhyadhikAvubhau . patiSyataH kSititale paJcazIrSAvivoragau . tRtIyametad bAlasya lalATasthaM tu locanam . nimajjiSyati yaM dRSTvA so ' sya mRtyubhaviSyati . tryakSaM caturbhujaM zrutvA tathA ca samudAhRtam .
pRthivyAM pArthivAH sarve abhyAgacchan didRkSavaH . tAn pUjayitvA samprAptAn yathArha sa mahIpatiH .
ekaikasya nRpasyAGke putramAropayat tadA . evaM rAjasahasrANAM pRthaktvena yathAkramam . zizuraGkasamArUDho na tat prApa nidarzanam . etadeva tu saMzrutya dvAravatyAM mahAbalau .
tatazcedipuraM prAptau saMkarSaNajanArdanau . yAdavI yAdavIM draSTuM svasAraM tau pitustadA .
abhivAdya yathAnyAyaM yathAzreSThaM nRpaM ca tAm . kuzalAnAmayaM pRSTvA niSaNNau rAmakezavau . .
sAbhyarcya tau tadA vIrau prItyA cAbhyadhikaM tataH . putraM dAmodarotsaGge devI saMnyadadhAt svayam .
nyastamAtrasya tasyAGke bhujAvabhyadhikAvubhau . petatustacca nayanaM nyamajjata lalATajam .
tad dRSTvA vyathitA jastA varaM kRSNamayAcata . dada va me varaM kRSNa bhayArtAyA mahAbhuja .
tvaM vArtAnAM samAzvAso bhItAnAmabhayapradaH . evamuktastataH kRSNaH so ' bravId yadunandanaH .
mA bhaistvaM devi dharmajJe na matto ' sti bhayaM tava . dadAmi kaM varaM ca karavANi pitRSvasaH .
zakyaM vA yadi vAzakyaM kariSyAmi vacastava . evamuktA tataH kRSNamabravId yadunandanam .
zizupAlasyAparAdhAn kSamethAstvaM mahAbalA matkRte yaduzArdUla viddhyenaM me varaM prabho .
zrIkRSNa uvAca aparAdhazataM kSAmyaM mayA hyasya pitRSvasaH . putrasya te vadhArhasya mA tvaM zoke manaH kRthAH .
bhISma uvAca evameSa nRpaH pApaH zizupAlaH sumandadhIH . tvAM samAhvayate vIra govindavaradarpitaH .
vaizampAyana uvAca tataste kauravAH sarve vinA bhImaM ca pANDavAH . vRttakrIDAvihArAstu pratasthurgajasAhvayam .
sthairgajaistathA cAzcaryAnaizcAnyairanekazaH . bruvanto bhImasenastu yAto hyagrata eva naH . tato duryodhanaH pApastatrApazyan vRkodaram . bhrAtRbhiH sahito hRSTAM nagaraM praviveza ha .
yudhiSThirastu dharmAtmA hyavidan pApamAtmani . svenAnumAnena paraM sAdhaM samanupazyati .
so ' bhyupetya tadA pArtho mAtaraM bhrAtRvatsalaH . abhivAdyAbravIt kuntImamba bhIma ihAgataH .
kva gato bhavitA mAtarneha pazyAmi taM zubhe . udyAnAni vanaM caiva vicitAni samantataH . tadarthaM na ca taM vIraM dRSTavanto vRkodaram . manyamAnastataH sarve yAto naH pUrvameva saH .
AgatAH sma mahAbhAge vyAkulenAntarAtmanA . ihAgamya kva nu gatastvayA vA preSitaH kva nu .
kathayasva mahAbAhuM bhImasenaM yazasvini . na hi me zudhyate bhAvastaM vIraM prati zobhane . .
yataH prasuptaM manye ' haM bhImaM neti hatastu saH . ityuktA ca tataH kuntI dharmarAjena dhImatA . hA heti kRtvA sambhrAntA pratyuvAca yudhiSThiram . na putra bhImaM pazyAmi na mAmabhyetyasAviti .
zIghramanveSaNe yatnaM kuru tasyAnujaiH saha . ityuktvA tanayaM jyeSThaM hRdayena vidUyatA . kSattAramAnAyya tadA kuntI vacanamabravIt . kva gato bhagavan kSattarbhImaseno na dRzyate .
udyAnAnnirgatAH sarve bhrAtaro bhrAtabhiH saha . tatraikastu mahAbAhurbhImo nAbhyeti mAmiha .
na ca prINayate cakSuH sadA duryodhanasya saH . krUro ' sau durmatiH kSudro rAjyalubdho ' napatrapaH .
nihanyAdapi taM vIraM jAtamanyuH suyodhanaH . tena me vyAkulaM cittaM hRdayaM dahyatIva ca .
vidura uvAca maivaM vadasva kalyANi zeSasaMrakSaNaM kuru . pratyAdiSTo hi duSTAtmA zeSe ' pi praharet tava .
dIrghAyuSastava sutA yathovAca mahAmuniH . AgamiSyati te putraH prIti cotpAdayiSyati . tu
vaizampAyana uvAca evamuktvA yayau vidvAn viduraH svaM nivezanam . kuntI cintAparA bhUtvA sahAsInA sutairgRhe .
tato ' STame divase pratyabudhyata pANDavaH . tasmiMstadA rase jIrNe so ' prameyabalo balI . .
taM dRSTvA pratibudhyantaM pANDavaM te bhujaGgamAH . sAntvayAmAsuravyagrA vacanaM cedamabruvan .
yat te pIto mahAbAho raso ' yaM vIryasambhRtaH . tasmAnnAgAyutabalo raNe ' dhRSyo bhaviSyasi .
gacchAdya tvaM ca svagRhaM snAto divyairimai laiH . bhrAtaraste ' nutapyanti tvAM vinA kurupuGgava .
tataH snAto mahAbAhuH zuciH zulkAmbasrajaH . tato nAgasya bhavane kRtakautukamaGgalaH . oSadhIbhirviSaghnIbhiH surabhIbhirvizeSataH . bhuktavAn paramAnnaM ca nAgairdattaM mahAbalaH .
pUjito bhujagairvIraM AzIbhizcAbhinanditaH . divyAbharaNasaMchanno nAgAnAmantrya pANDavaH . udatiSThat prahRSTAtmA nAgalokAdariMdamaH . utkSiptaH sa tu nAgena jalAjjalaruhekSaNaH . tasminneva vanoddeze sthApitaH kurunandanaH . te cAntardadhire nAgAH pANDavasyaiva pazyataH .
tata utthAya kauntayo bhImaseno mahAbalaH . AjagAma mahAbAhurmAturantikamaJjasA .
tato ' bhivAdya jananI jyeSThaM bhrAtarameva ca . kanIyasaH samAnAya ziraHsvarivimardanaH .
taizcApi sampariSvaktaH saha mAtrA nararSabhaiH . anyonyagatasauhArdAd diSTyA diSTyeti cAbruvan .
tatastat sarvamAcaSTa duryodhanaviceSTitam . bhrAtRNAM bhImasenazca mahAbalaparAkramaH .
nAgaloke ca yad vRttaM guNadoSamazeSataH . tacca sarvamazeSeNa kathayAmAsa pANDavaH .
tato yudhiSThiro rAjA bhImamAha vaco ' rthavat . tUSNIM bhava na te jalpyamidaM kAryaM kathaMcana .
evamuktvA mahAbAhurdharmarAjo yudhiSThiraH . bhrAtRbhiH sahitaH sarvairapramatto ' bhavat tadA .
sArathiM cAsya dayitamapahastena janivAn . dharmAtmA vidurasteSAM pArthAnAM pradadau matim .
bhojane bhImasensya punaH prAkSepayad viSam . kAlakUTaM navaM tIkSNaM sambhRtaM lomaharSaNam .
vaizyAputrastadAcaSTa pArthAnAM hitakAmyayA . taccApi bhuktvAjarayadavikAraM vRkodaraH .
vikAraM na hyajanayat sutIkSNamapi tad viSam . bhImasaMhanane bhIme ajIryata vRkodare .
evaM duryodhanaH karNaH zakunizcApi saubalaH . anekairabhyupAyaistAJjighAMsanti sma pANDavAn .
pANDavAzcApi tat sarvaM pratyajAnannamarSitAH . udbhAvanamakurvanto vidurasya mate sthitAH .
kumArAn krIDamAnAMstAn dRSTvA rAjAtidurmadAn . guruM zikSArthamanviSya gautamaM tAn nyavedayat . zarastambe samudbhUtaM vedazAstrArthapAragam . adhijagmuzca kuravo dhanurvedaM kRpAt tu te .
janamejaya uvAca pUrvameva yadA rAmastasmin yuddha upasthite . Amantrya kezavaM yAto vRSNibhiH sahitaH prabhuH .
sAhAyyaM dhArtarASTrasya na ca kartAsmi kezava . na caiva pANDuputrANAM gamiSyAmi yathAgatam .
evamuktvA tadA rAmo yAtaH kSatranibarhaNaH . tasya cAgamanaM bhUyo brahmazaMsitumarhasi .
AkhyAhi me vistarazaH kathaM rAma upasthitaH . kathaM ca dRSTvAn yuddhaM kuzalo hyasi sattama .
vaizampAyana uvAca upaplavye niviSTeSu pANDaveSu mahAtmasu . preSito dhRtarASTrasya samIpaM madhusUdanaH . zamaM prati mahAbAho hitArthaM sarvadehinAm .
sa gatvA hAstinapuraM dhRtarASTra sametya ca . uktvAn vacanaM tathyaM hitaM caiva vizeSataH .
na ca tat kRtavAn rAjA yathA khyAtaM hi tat purA . anavApya zamaM tajJa kRSNaH puruSasattamaH . Agacchata mahAbAhurupaplavyaM janAdhipa .
tataH pratyAgataH kRSNo dhArtarASTravisarjitaH . akriyAyAM naravyAghra pANDavAnidamabravIt .
na kurvanti vaco mahyaM kuravaH kAlanoditAH . nirgacchadhvaM pANDaveyAH puSyeNa sahitA mayA .
tato vibhajyamAneSu baleSu balinAM varaH . provAca bhrAtaraM kRSNaM rauhiNeyo mahAmanAH .
teSAmapi mahAbAho sAhAyyaM madhusUdana . kriyatAmiti tat kRSNo nAsya cakre vacastadA .
tato manyuparItAtmA jagAma yadunandanaH . tIrthayAtrAM haladharaH sarasvatyAM mahAyazAH .
maitranakSatrayoge sma sahita : sarvayAdavaiH . AzrayAmAsa bhojastu duryodhanamariMdamaH . yuyudhAnena sahito vAsudevastu pANDavAn .
rauhiNeye gate zUre puSyeNa madhusUdanaH . pANDaveyAn puraskRtya yayAvabhimukhaH kurUn .
gacchanneva pathisthastu rAmaH preSyAnuvAca ha . sambhArAMstIrthayAtrAyAM sarvopakaraNAni ca . AnayadhvaM dvArakAyAmagnIn vai yAjakAMstathA .
suvarNaM rajataM caiva dhenUrvAsAMsi vAjinaH . kuJjarAMzca rathAMzcaiva kharoSTraM vAhanAni ca .
kSipramAnIyatAM sarvaM tIrthahetoH paricchadam . pratisrotaH sarasvatyA gacchadhvaM zIghragAminaH .
RtvijazcAnayadhvaM vai zatazazca dvijarSabhAn . evaM saMdizya tu preSyAn baladevo mahAbalaH . tIrthayAtrAM yayau rAjan kurUNAM vaizase tadA . sarasvatI pratisrotaH samantAdabhijagmivAn . Rtvigbhizca suhRddhizca tathAnyairdvijasattamaiH . sthairgajaistatAzcaizca preSyaizca bharatarSabha .
gokharoSTraprayuktaizca yAnaizca bahubhirvRtaH . zrAntAnAM kAntavapuSAM zizUnAM vipulAyuSAm .
deze deze tu deyAni dAnAni vividhAni ca . arcAyai cArthinA rAjan klRptAni bahuzastathA .24 . tAni yAnIha dezeSu pratIkSanti sma bhArata . bubhukSitAnAmarthAya klRptamannaM samantataH .
yo yo yatra dvijo bhojyaM bhoktuM kAmayate tadA . tasya tasya tu tatraivamupajahvastadA nRpa . tatra tatra sthitA rAjan rauhiNeyasya zAsanAt . bhakSyapeyasya kurvanti rAzIMstatra samantataH .
vAsAMsi ca mahArhANi paryaGkAstaraNAni ca . pUjArthaM tatra klRptAni viprANaM sukhamicchatAm . yatra yaH svapate vipro yo vA jAgarti bhArata . tatra tatra tu tasyaiva sarvaM klRptamadRzyata . yathAsukhaM jana : sarvo yAti tiSThati vai tadA . yAtukAmasya yAnAni pAnAni tRSitasya ca . bubhukSitasya cAnnAni svAdUni bharatarSabha . upaja rAstatra vastrANyAbharaNAni ca . .
sa panthAH pravabhau rAjan sarvasyaiva sukhAvahaH . svargopamastadA vIra narANAM tatra gacchatAm .
nityapramuditopateH svAdubhakSyaH zubhAnvitaH . vipaNyApaNapaNyAnAM nAnAjanazatairvRtaH . nAnAdrumalatopeto nAnAratnavibhUSitaH .
dadau dvijebhyaH kratudakSiNAzca yadupravIro halabhRt pratItaH . tato mahAtmA niyame sthitAtmA puNyeSu tIrtheSu vasUni rAjan .
dogdhrIzca dhenUzca sahasrazo vai suvAsasaH kAJcanabaddhazRGgIH . hayAMzca nAnAvidhadezajAtAn yAnAni dAsAMzca zubhAn dvijebhyaH .
pyagryaM suvarNa rajataM susuddham . ayasmayaM tAmramayaM ca bhANDaM dadau dvijAtipravareSu rAmaH .
evaM sa vittaM pradadau mahAtmA sarasvatItIrthavareSu bhUri . stata : kurukSetramudAravRttiH .
janamejaya uvAca sArasvatAnAM tIrthAnAM guNotpAtta vadasva me . phalaM ca dvipadAM zreSTha karmanirvRttimeva ca .
yathAkrameNa bhagavaMstIrthAnAmanupUrvazaH . brahman brahmavidAM zreSTha paraM kautUhalaM hi me .
vaizampAyana uvAca tIrthAnAM ca phalaM rAjan guNotpattiM ca sarvazaH . mayocyamAnaM vai puNyaM zRNu rAjendra kRtsnazaH .
pUrvaM mahArAja yadupravIra RtvikasuhRd vipragaNaizca sArdham . puNyaM prabhAsaM samupAjagAma yatroDurAD yakSmaNA vizyamAnaH . vimuktazApaH punarApya tejaH sarvaM jagad bhAsayate narendra . evaM tu tIrthapravaraM pRthivyAM prabhAsanAt tasya tataH prabhAsaH .
janamejaya uvAca kathaM tu bhagavAn somo yakSmaNA samagRhyata . kathaM ca tIrthapravare tasmiMzcandro nyamanjata . kathamAplutya tasmiMstu punarApyAyitaH zazI . etanme sarvamAcakSva vistareNa mahAmune .
vaizampAyana uvAca dakSasya tanayAstAta prAdurAsan vizAmpate . sa saptaviMzati kanyA dakSaH somAya vai dadau .
nakSatrayoganiratAH saMkhyAnArthaM ca tAbhavan . palyo vai tasya rAjendra somasya zubhakarmaNaH .
tAstu sarvA vizAlAkSyo rUpeNApratimA bhuvi . atyAtyata tAsAM tu rohiNI rUpasampadA .
tatastasyAM sa bhagavAn prIteM cakre nizAkaraH . sA ' sya hRdyA babhUvAtha tasmAt tAM bubhuje sadA .
purA hi somo rAjendra rohiNyAmavasat param . tatastAH kupitAH sarvA nakSatrAkhyA mahAtmanaH .
tA gatvA pitaraM prAhuH prajApatimatandritAH . somo vasati nAsmAsu rohiNI bhajate sadA .
tA vayaM sahitAH sarvAstvatsakAze prajezvara . vatsyAmo niyatAhArastapazcaraNatatparAH .
zrutvA tAsAM tu vacanaM dakSaH somamathAbravIt . samaM vartasva bhAryAsu mA tvA ' dharmo mahAn spRzet . . 52
tAstu sarvA ' bravId dakSo gacchadhvaM zazino ' ntikam . samaM vatsyati sarvAsu candramA mama zAsanAt .
visRSTAstAstathA jagmuH zItAMzubhavanaM tadA . tathApi somo bhagavAn punareva mahIpate . rohiNI nivasatyeva prIyamANo muhurmuhuH .
tatastAH sahitAH sarvA bhUyaH pitaramabruvan . tava zuzrUSaNe yuktA vatsyAmo hi tavAntike . somo vasati nAsmAsu nAkarod vacanaM tava .
tAsAM tad vacanaM zrutvA dakSaH somamathAbravIt . samaM vartasva bhAryAsu mA tvAM zapsye virocana .
anAdRtya tu tad vAkyaM dakSasya bhagavAzazI . rohiNyA sArdhamavasat tatastAH kupitAH punaH .
gatvA ca pitaraM prAhuH praNamya zirasA tadA . somo vasati nAsmAsu tasmAnnaH zaraNaM bhava .
rohiNyAmeva bhagavAn sadA vasati candramAH . na tvadvaco gaNayati nAsmAsu snehamicchati . tasmAnnastrAhi sarvA vai yathAnaH soma Avizet .
tacchrutvA bhagavAn kruddho yakSmANAM pRthivIpate . sasarja roSAt somAya ta coDupatimAvizat .
sa yakSmaNAbhibhUtAsamAkSIyatAharahaH zazI . yatnaM cApyakarod rAjan mokSArthaM tasya yakSmaNaH . iSTavebhirmahArAja vividhAbhirnizAkaraH . na cAmucyata zApAd vai kSayaM caivAbhyagacchat .
tataH some oSadhyo na prajajJire . nirAsvAdarasAH sarvA hatavIryAzca sarvazaH .
oSadhInAM kSaye jAte prANinAmapi saMkSayaH . kRzAzcAsan prajAH sarvAH kSIyamANe nizAkare .
tato devAH samAgamya somamUcurmahIpate . kimidaM bhavato rUpamIdRzaM na prakAzate . kAraNaM brUhi naH sarvaM yenedaM te mahad bhayam .
zrutvA tu vacanaM tvatto vidhAsyAmastato vayam . evamuktaH pratyuvAca sarvAMstAzazalakSaNaH . zApasya lakSaNaM caiva yakSmANaM ca tathA ' ' tmanaH . devAstathA vacaH zrutvA gatvA dakSamathAbruvan .
prasIda bhagavan some zApo ' yaM vinivartyatAm . asau hi candramAH kSINaH kiJciccheSo hi lakSyate .70
kSayAcaivAsya deveza prajAzcaiva gatAH kSayam . vIrudoSadhayazcaiva bIjAni vividhAni ca .
teSAM kSaye kSayo ' smAkaM vinA ' smabhirjagaca kim . iti jJAtvA lokaguro prasAdaM kartumarhasi .
evamuktastato devAn prAha vAkyaM prajApatiH . naitacchakyaM mama vaco vyAvartayitumanyathA .
hetunA tu mahAbhAga nivartiSyati kenacit . samaM vartatu sarvAsu zazI bhAryAsu nityazaH .
sarasvatyA vare tIrthe unmajazazalakSaNaH . punarvardhiSyate devAstad vai satyaM vaco mama .
mAsArdhaM ca kSayaM somo nityameva gamiSyati . mAsArdhaM tu sadA vRddhiM satyametad vaco mama .
samudraM pazcimaM gatvA sarasvatyabdhisaGgamam . ArAdhayatu devezaM tataH kAntimavApsyati .
sarasvatI tataH somaH sa jagAmarSizAsanAt . prabhAsaM prathamaM tIrthaM sarasvatyA jagAma ha .
amAvAsyAM mahAtejAstatronmajan mahAdyutiH . lokAn prabhAsayAmAsa zItaMzutvamavApa ca .
devAstu sarve rAjendra prabhAsaM prApya puSkalam . somena sahitA bhUtvA dakSasya pramukhe ' bhavan .
tataH prajApatiH sarvA visasarjAtha devatAH . somaM ca bhagavAn prIto bhUyo vacanamabravIt . mAvamaMsthAH striyaH putra mA ca viprAn kadAcana . gaccha yuktaH sadA bhUtvA kuru vai zAsanaM mama .
sa visRSTo mahArAja jagAmAtha svamAlayam . prajAzca muditA bhUtvA punastasthuryathA purA .
evaM te sarvamAkhyAtaM yathA zapto nizAkaraH . prabhAsaM ca yathA tIrthaM tIrthAnAM pravaraM mahat .
amAvAsyAM mahArAja nityazaH zazalakSaNaH . snAtvA hyApyAyate zrImAn prabhAse tIrtha uttame .
atakSetat prajAnanti prabhAsamiti bhUmipa . prabhAM hi paramAM lebhe tasminnunmajjya candramAH .
tatastu camasodbhedamacyutastvagamad balI . camasodbheda ityevaM yaM janAH kathayantyuta .
tatra dattvA ca dAnAni viziSTAni halAyudhaH . uSitvA rajanImekAM snAtvA ca vidhivattadA .
udapAnamathAgacchattvarAvAn kezavAgrajaH . AdyaM svastyayanaM caiva yatrAvApya mahat phalam . snigdhatvAdoSadhInAM ca bhUmezca janamejaya . jAnAnti siddhA rAjendra naSTAmapi sarasvatIm .
vaizampAyana uvAca vidureNaivamuktastu dhRtarASTro janAdhipaH . prItimAnabhavad rAjan rAjJo jiSNozca karmaNi .
tato ' bhirUpAn bhISmAya brAhmaNAnRSisattamAn . putrArthe suhRdazcaiva sa samIkSya sahasrazaH . kArayitvAnnapAnAni yAnAnyAcchAdanAni ca . suvarNamaNiratnAni dAsIdAsamajAvikam . kambalAni ca ratnAni grAmAn kSetraM tathA dhanam . sAlaGkArAn gajAnazvAn kanyAzcaiva varastriyaH . uddizyoddizya sarvebhyo dadau sa nRpasattamaH . droNaM saMkIrtya bhISmaM ca somadattaM ca bAhnikam . duryodhanaM ca rAjAnaM putrAMzcaiva pRthak pRthak . jayadrathapurogAMzca suhRdazcApi sarvazaH .
sa zrAddhayajJo vavRte bahuzo dhanadakSiNaH . anekadhanaratnaugho yudhiSThiramate tadA .
anizaM yatra puruSA gaNakA lekhakAstadA . yudhiSThirasya vacanAdapRcchanta sma taM nRpam . AjJApaya kimetebhyaH pradAyaM dIyatAmiti . tadupasthitamevAtra vacanAnte dadustadA .
zatadeye dazazataM sahasra cAyutaM tathA . dIyate vacanAd rAjJaH kuntIputrasya dhImataH .
evaM sa vasudhArAbhirvarSamANo nRpAmbudaH . tarpayAmAsa viprAMstAn varSan sasyamivAmbuda .
tato ' nantaramevAtra sarvavarNAn mahAmate . annapAnarasaugheNa plAvayAmAsa pArthivaH .
sa vastradhanaratnaudhe mRdaGganinado mahAn . gavAzcamakarAvarto nAnAratnamahAkaraH . grAmAgrahAradvIpADhyo maNihemajalArNavaH . jagat samplAvayAmAsa dhRtarASTroDupoddhataH .
evaM sa putrapautrANAM pitRNAmAtmanastathA . gAndhAryAzca mahArAja pradadAvaurdhva dehikam .
parizrAnto yadAsIt sa dadad dAnAnyanekazaH . nivartayAmAsa tadA dAnayajJaM narAdhipaH .
evaM sa rAjA kauravya cakre dAnamahAkratum . naTanartakalAsyADhyAM bahvannarasadakSiNam .
dazAhamevaM dAnAni dattvA rAjAmbikAsutaH . babhUva putrapautrANAmanRNo bharatarSabha .
saMjaya uvAca tato duryodhano rAjA mohAt pratyAgatastadA . zaravarSeH punarbhImaM pratyavArayadacyutam .
ekIbhUtAstatazcaiva tava putrA mahArathAH . sametya samare bhImaM yodhayAmAsurudyatAH .
bhImaseno ' pi samare samprApya svarathaM punaH . samAruhya mahAbAhuryayau yena tavAtmajaH .
pragRhya ca mahAvegaM parAsukaraNaM dRDham . sajjaM zarAsanaM saMkhye zarairvivyAdha te sutam .
tato duryodhano rAjA bhImasenaM mahAbalam . nArAcena sutIkSNena bhRzaM marmaNyatADayat .
so ' tividdho maheSvAsastava putreNa dhanvinA . krodhasaMraktanayano vegenAkSipya kArmukam .
duryodhanaM tribhirvAhvorurasi cArpayat . sa tata zuzubhe rAjA zikharaigirirADiva .
tau dRSTvA samare vinighnantau parasparam . duryodhanAnujAH sarve zUrAH saMtyaktajIvitAH .
saMsmRtya mantritaM pUrvaM nigrahe bhImakarmaNaH . nizcayaM paramaM kRtvA nigrahItuM pracakramuH .
tAnApatata evAjau bhImaseno mahAbalaH . pratyudyayau mahArAja gajaH pratigajAniva .
bhRzaM kruddhazca tejasvI nArAcena samArpayat . citrasenaM mahArAja tava putraM mahAyazAH .
tathetarAMstava sutAMstanADayAmAsa bhArata . zarairbahuvidhaiH saMkhye rukmaputraiH sutejanaiH .
tata : saMsthApya samare tAnyanIkAni sarvazaH . abhimanyuprabhRtayaste dvAdaza mahArathAH .
preSitA dharmarAjena bhImasenapadAnugAH . pratijagmurmahArAja tava putrAn mahAbalAn .
dRSTvA rathasthAMstAzUrAn sUryAgnisamatejasaH . sarvAneva maheSvAsAn bhrAjamAnAzriyA vRtAn .
mahAhave dIpyamAnAn suvarNamukuTojjvalAn . tatyajuH samare bhImaM tava putrA mahAbalAH . tAn nAmRSyata kaunteyo jIvamAnA gatA iti .
dhRtarASTra uvAca samapramRdya mahat sainyaM yAntaM zaineyamarjunam . nihrIMkA mama te putrAH kimakurvata saMjaya .
kathaM veSAM tadA yuddhe dhRtirAsInmumUrSatAm . zaineyacaritaM dRSTvA yAdRzaM savyasAcinaH .
kiM nu vakSyanti te kSAtraM sainyamadye parAjitAH . kathaM nu sAtyakiryuddhe vyatikrAnto mahAyazAH .
kathaM ca mama putrANAM jIvatAM tatra saMjaya . zaineyo ' bhiyayau yuddhe tanmamAcakSva saMjaya .
atyadbhutamidaM tAta tvatsakAzAcchraNomyaham . ekasya bahubhiH sArdhe zatrubistairmahArathaiH .
viparItamahaM manye mandabhAgyaM sutaM prati . yatrAvadhyanta samare sAtvatena mahArathAH .
ekasya hi na paryAptaM yatsainyaM tasya saMjaya . kruddhasya yayudhAnasya sarve tiSThantu pANDavAH .
nirjitya samare droNaM kRtinaM citrayodhinam . yathA pazugaNAn siMhastaddhaddhantA sutAn mama .
kRtavarmAdibhiH zUrairyattairbahubhirAhave . yuyudhAno na zakito hantuM yat puruSarSabhaH .
naitadIdRzakaM yuddhaM kRtavAMstatra phAlgunaH . yAdRzaM kRtavAn yuddhaM zinernaptA mahAyazAH .
saMjaya uvAca tava durmantrite rAjan duryodhanakRtena ca . zRNuSvAvahitobhUtvA yat te vakSyAmi bhArata .
punaH saMnyavartanta kRtvA saMzaptakAn mithaH . parAM yuddhe matiM krUrAM tava putrasya zAsanAt .
te
trINi sAdisahasrANi duryodhanapurogamAH . zakakAmbojabAhrIkA yavanAH pAradAstathA .
kulindAstaGgaNAmbaSThA paizAcAzca sabarbarAH . parvatIyAzca rAjendra kruddhA : pASANapANayaH .
abhyadravanta zaineyaM zalabhAH pAvakaM yathA . yuktAzca parvatIyAnAM rathAH pASANayodhinAm .
zUrAH paJcazatA rAjan zaineyaM samupAdravan . tato rathasahasreNa mahArathazatena ca . . dviradAnAM sahasreNa dvisAhanaizca vAjibhiH . zaravarSANi muJcanto vividhAni mahArathAH .
abhyadravanta zaineyamasaMkhyeyAzca pattagaH . tAMzca saMcodayan sarvAn natainamiti bhArata .
duHzAsano mahArAja sAtyakiM paryavArayat . tatrAdbhutamapazyAma zaineyacaritaM mahat .
yadeko bahubhiH sArdhamasambhrAntamayudhyata . avadhIca rathAnIkaM dviradAnAM ca tad balam .
sAdinazcaiva tAn sarvAn dasyUnapi ca sarvazaH . tatra cakrairvimathitairbhagnaizca paramAyudhaiH . akSaizca bahudhA bhagnairISAdaNDakabandhuraiH . kuJjarairmathitaizcApi dhvajaizca vinipAtitaH . varmabhizca tathAnIkairvyavakIrNA vasuMdharA . sragbhirAbharaNairvastrairanukapaizca mAriSa .
saMchannA vasudhA tatra dyauryahairiva bhArata . girirUpadharAzcApi patitAH kuJjarottamAH . aJjanasya kule jAtA vAmanasya ca bhArata . supratIkakule jJAtA mahApadmakule tathA . erAvatakule caiva tathAnyeSu kuleSu ca . jAtA dantivarA rAjazerate bahavo hatAH . vanAjAn parvatIyAn kAmbojAn bAlikAnapi . tathA hayavarAn rAjan nijaghne tatra sAtyakiH . nAnAdezasamutthAMzca nAnAjAtIMzca dantinaH . nijamne tatra zaineyaH zatazo ' tha sahasrazaH .
teSu prakAlyamAneSu dasyUn duHzAsano ' brarIt . nivartadhvamadharmajJA yudhyadhvaM kiM sRtena vaH .
tAMzcAtibhagnAn samprekSya putro duHzAsanastava . pASANayodhinaH zUrAn parvatIyAnacodayat .
azmayuddheSu kuzalA naitajAnAti sAtyakiH . azmayuddhamajAnantaM natainaM yuddhakArmukam .
tathaiva kuravaH sarve nAzmayuddhavizAradAH . abhidravata mAbhaiSTa na vaH prApsyati sAtyakiH .
te parvatIyA rAjAnaH sarve pASANayodhinaH . abhyadravanta zaineyaM rAjAnamiva mantriNaH .
tato gajaziraHprakhyairupalaiH zailavAsinaH . udyatairyuyudhAnasya puratastasthurAhave .
kSepaNIyaistathApyanye sAtvatasya vadhaiSiNaH . coditAstava putreNa sarvato rurudhurdizaH .
teSAmApatatAmeva zilAyuddhaM cikIrSatAm . sAtyakiH pratisaMdhAya nizitAn prAhiNoccharAn .
tAmazmavRSTiM tumulAM parvatIyaiH samIritAm . cicchedoragasaMkAzairnArAcaiH zinipuGgavaH .
tairazmacUrNairdIpyadbhiH khadyotAnAmiva vrajaiH . prAya : sainyAnyahanyanta hAhAbhUtAni mAriSa .
tataH paJcazataM zUrAH samudyatamahAzilAH . nikRttabAhavo rAjan nipeturdharaNItale .
punardazazatAzcAnye zatasAhastriNastathA . sopalairbAhubhizchinnaiH peturaprApya sAtyakim .
pASANayodhinaH zUrAn yatamAnAvasthitAn . nyavadhId bahusAhastrAMstadadbhutamivAbhavat .
tataH punAttamukhAste ' zmavRSTIH samantataH . ayohastAH zUlahastA daradAstaGgaNAH khasAH .
lampAkAzca kulindAzca cikSipustAMzca sAtyakiH . nArAcaiH praticiccheda pratipattivizAradaH .
adrINAM bhidyamAnAnAmantarikSe zitaiH zaraiH . zabdena prAdvan saMkhye rakSAzvagajapattayaH .
azmacUrNairavAkIrNA manuSyagajavAjinaH . nAzaknuvannasthAtuM bhramarairiva daMzitAH .
hataziSTAH sarudhirA bhinnamastakapiNDikAH . kuJjarA varjayAmAsusuyudhAnarathaM tathA .
tataH zabdaH samabhavat tava sainyasya mAriSa . mAdhavenArdhamAnasya sAgarasyeva parvaNi .
taM zabdaM tumulaM zrutvA droNo yantAramabravIt . kruddhaH sAtvatAnAM mahArathaH .
dArayan bahudhA sainyaM raNe carati kAlavat . yatraiSa zabdastumulastatra sUta rathaM naya .
eSa sUte raNe pASANayodhibhirnUnaM yuyudhAnaH samAgataH . tathA hi rathinaH sarve hriyante vidrutairhayaiH .
vizastrakavacA rugNAstatra tatra patanti ca . na zaknuvanti yantAraH saMyantuM tumule hayAn .
ityetad vacanaM zrutvA bhAradvAjasya sArathiH . pratyuvAca tato droNaM sarvazastrabhRtAM varam .
sainyaM dravati cAyuSman kauraveyaM samantataH . pazya rodhAn raNebhagnAn dhAvato vai tatastataH .
ime ca saMhatAH zUrAH paJcAlA : pANDavaiH saha . tvAmeva hi jighAMsanta Adravanti samantataH .
atra kArya samAdhatsva prAptakAlamariMdama . sthAne vA gamane vApi dUraM yAtazca sAtyakiH .
tathaivaM vadatastasya bhAradvAjasya sAratheH . pratyadRzyata zaineyo nighnan bahuvidhAn rathAn .
te vadhyamAnAH samare yuyudhAnena tAvakAH . yuyudhAnarathaM tyaktvA droNAnakAya dudruvuH . yaistu duHzAsanaH sArdha rathaiH pUrva nyavartata . te bhItAstvabhyadhAvanta sarve droNarathaM prati .
brAhmaNa uvAca saMkalpadaMzamazakaM zokaharSahimAtapam . mohAndhakAratimiraM lobhavyAdhisarIsRpam . viSayaikAtyayAdhvAnaM kAmakrodhavirodhakam . tadatItya mahAdurga praviSTo ' smi mahad vanam .
brAhmaNyuvAca kva tad vanaM mahAprAjJa ke vRkSAH saritazca kAH . girayaH parvatAzcaiva kiyatyadhvani tad vanam .
brAhmaNa uvAca naitadasti pRthagbhAva : kiMcidanyat tataH sukham . naitadastyapRthagbhAvaH kiMcid duHkhataraM tataH .
tasmAddhasvataraM nAsti na tato ' sti mahattaram . nAsti tasmAt sUkSmataraM nAstyanyat tatsamaM sukham .
na tatrAvizya zocanti na prahaSyanti ca dvijAH . na ca bibhyati keSAMcit tebhyo bibhyati kecana .
tasmin vane sapta yahAdumAzca phalAni saptAtithayazca sapta . saptAzramAH sapta samAdhayazca dIkSAzca saptaitadaraNyarUpam . .7 .
paJcavarNAni divyAni puSpANi ca phalAni ca . sRjantaH pAdapAstatra vyApya tiSThanti tad vanam .
suvarNAni dvivarNAni puSpANi ca phalAni ca . sRjantaH pAdapAstatra vyApya tiSThanti tad vanam .
surabhINi dvivarNAni puSpANi ca phalAni ca . sRjantaH pAdapAstatra vyApya tiSThanti tad vanam .
surabhINyekavarNAni puSpANi ca phalAni ca . sRjantaH pAdapAstatra vyApya tiSThanti tad vanam .
bahUnyavyaktavarNAni puSpANi ca phalAni ca . visRjantau mahAvRkSau tad vanaM vyApya tiSThataH .
eko vahniH sumanA brAhmaNo ' tra paJcendriyANi samidhazcAtra santi . tebhyo mokSAH sapta phalanti dIkSA guNAH phalAnyatithayaH phalAzAH .
AtithyaM pratigRhNanti tatra tatra maharSayaH . arciteSu pralIneSu teSvanyad rocate vanam .
prajJAkSaM mokSaphalaM zAnticchAyAsamanvitam . jJAnAzrayaM tRptitoyamantaHkSetrajJabhAskaram .
ye ' dhigacchanti taM santa steSAM nAsti bhayaM punaH . Urve cAdhazca tiryak ca tasya nAnto ' dhigamyate .
stvavAGmukhA bhAnumatyo janitryaH . ardhvaM rasAnAdadate prajAbhyaH . sarvAn yathA satyamanityatA ca .
tatraiva pratitiSThanti punastatropayanti ca . sapta saptarSayaH siddhA vasiSThapramukhaiH saha .
yazo vartho bhagazcaiva vijayaH siddhatejasaH . evamevAnuvartante sapta jyotIMSi bhAskaram .
girayaH parvatAzcaiva santi tatra samAsataH . nadyazca sarito vAri vahantyo brahmasambhavam .
nadInAM saGgamazcaiva vaitAne samupahvare . svAtmatRptA yato yAnti sAkSAdeva pitAmaham .
kRzAzAH suvratAzAzca tapasA dagdhakilbiSA : . AtmanyAtmAnamAvizya brahmANaM samupAsate .
zamamapyatra zaMsanti vidyAraNyavido janAH . tadAraNyamabhipretya yathAdhIrabhijAyata .
etadevedRzaM puNyamaraNyaM brAhmaNA viduH . viditvA cAnutiSThanti kSetrajJenAnudarzinA .
bhISma uvAca evamuktastadA rAmo jahi bhISmamiti prabho . uvAca rudatI kanyAM codayantIM punaH punaH .
kAzye na kAmaM gRhNAmi zastraM vai varavarNini . Rte brahmavidAM hetoH kimanyat karavANi te .
vAcA bhISmazca zAlvazca mama rAjJi vasAnugau . bhaviSyato ' navadyAGgi tat kariSyAmi mA zucaH .
na tu zastraM grahISyAmi kathaMcidapi bhAvini . Rte niyogAd viprANAmeSa me samayaH kRtaH .
ambovAca mama duHkhaM bhagavatA vyapaneyaM yatastataH . tacca bhISmaprasUtaM me taM jahIzvara mA ciram .
rAma uvAca kAzikanye punarbaMhi bhISmaste caraNAvubhau . zirasA vandanA. ' pi grahIyaSyati girA mama .
ambovAca jahi bhISmaM raNe rAma garjantamasuraM yathA . samAhUto raNe rAma mama cedicchasi priyam . pratizrutaM ca yadapi tat satyaM kartumarhasi .
bhISma uvAca tayoH saMvadatorevaM rAjan rAmAmbayostadA . RSiH paramadharmAtmA idaM vacanamabravIt .
zaraNAgatAM mahAbAho kanyAM na tyaktumarhasi . yadi bhISmo raNe rAma samAhUtastvayA mRdhe .
nirjito ' smIti vA brUyAt kuryAd vA vacanaM tava . kRtamasyA bhavet kAryaM kanyAyA bhRgunandana .
vAkyaM satyaM ca te vIra bhaviSyati kRtaM vibho . iyaM cApi pratijJA te tadA rAma mahAmune .
jitvA vai kSatriyAn sarvAn brAhmaNeSu pratizrutA . brAhmaNaH kSatriyo vaizyaH zUdrazcaiva raNe yadi .
brahmadviDa bhavitA taM vai haniSyAmIti bhArgava . zaraNArthaM prapannAnAM bhItAnAM zaraNArthinAm .
na zakSyAmi parityAgaM kartuM jIvan kathaMcana . yazca kRtsnaM raNe kSatraM vijeSyati samAgatam .
dIptAtmAnamahaM taM ca haniSyAmIti bhArgava . sa evaM vijayI rAma bhISmaH kurukulodvahaH . tena yudhyasva saMgrAme sametya bhRgunandana . .
rAma uvAca smarAmyahaM pUrvakRtAM pratijJAmRSisattama . tathaiva ca cariSyAmi yathA sAmnaiva lapsyate .
kAryametanmahad brahman kAzikanyAmanogatam . gamiSyAmi svayaM tatra kanyAmAdAya yatra saH .
yadi bhISmo raNazlAghI na kariSyati me vacaH . haniSyAmyenamudriktamiti me nizcitA matiH .
na hi bANA mayotsRSTAH sajjantIha zarIriNAm . kAyeSu viditaM tubhyaM purA kSatriyasaMgare .
evamuktvA tato rAmaH saha tairbrahmavAdibhiH . prayANAya matiM kRtvA samuttasthau mahAtapAH .
tataste tAmuSitvA tu rajanIM tatra tApasAH . hutAgnayo japtajapyAH pratasthurmajjighAMsayA .
abhyagacchat tato rAmaH saha taibrahmavAdibhiH . kurukSetraM mahArAja kanyayA saha bhArata .
nyavizanta tataH sarve parigRhya sarasvatIm . tApasAste mahAtmAno bhRguzreSThapuraskRtAH .
bhISma uvAca tatastRtIye divase saMdideza vyavasthitaH . kuru priyaM sa me rAjan prApto ' smIti mahAvrataH .
tamAgatamahaM zrutvA viSayAntaM mahAbalam . abhyagacchaM javenAzu prItyA tejonidhiM prabhum .
gAM puraskRtya rAjendraM brAhmaNaiH parivAritaH . Rtvibhirdevakalpaizca tathaiva ca purohitaiH .
sa mAmabhigataM dRSTvA jAmadagnyaH pratApavAn . pratijagrAha tAM pUjAM vacanaM cedamabravIt .
rAma uvAca bhISma kAM buddhimAsthAya kAzirAjasutA tadA . akAmena tvayA ' ' nItA punazcaiva visarjitA .
vibhraMzitA tvayA hIyaM dharmAdAste yazasvinI . parAmRSTAM tvayA hImAM ko hi gantumihArhati .
pratyAkhyAtA hi zAlvena tvayA ' ' nIteti bhArata . tasmAdimA manniyogAt pratigRhNISva bhArata .
svadharmaM puruSavyAghra rAjaputrI labhatviyam . na yuktastvavamAno ' yaM rAjJAM kartuM tvayAnagha .
tatastaM vai vimanasamudIkSyAhamathAbruvam . nAhamenAM punardadyAM brahman bhrAtre kathaMcana .
zAlvasyAhamiti prAha purA mAmeva bhArgava . mayA caivAbhyanujJAtA gateyaM nagaraM prati .
na bhayAnnApyanukrozAnnArthalobhAnna kAmyayA . kSAtraM dharmamahaM jahyAmiti me vratamAhitam .
atha mAmabravId rAmaH krodhaparyAkulekSaNaH . na kariSyasi cedetad vAkyaM me narapuGgava .
haniSyAmi sahAmAtyaM tvAmadyeti punaH punaH . saMrambhAdabravId rAmaH krodhaparyAkulekSaNaH .
tamahaM gIIriSTAbhi punaH punarariMdama . ayAcaM bhRguzArdUlaM na caiva prazazAma saH .
praNamya tamahaM mUrdhA bhUyo brAhmaNasattamam . abrUvaM kAraNaM kiM tad yat tvaM yuddhaM mayecchasi .
iSvastraM mama bAlasya bhavataiva caturvidham . upadiSTaM mahAbAho ziSyo ' smi tava bhArgava .
tato mAmabravId rAmaH krodhasaMraktalocanaH . jAnI mAM guruM bhISma gRhNAsImAM na caiva ha .
sutAM kAzyasya kauravya matpriyArthaM mahAmate . na hi te vidyate zAntiranyathA kurunandana .
gRhANemAM mahAbAho rakSasva kulamAtmanaH . tvayA vibhraMzitA hIyaM bhartAraM nAdhigacchati .
tathA brUvantaM tamahaM rAmaM purapuraMjayam . naitadevaM punarbhAvi brahmarSe kiM zrameNa te .
gurutvaM tvayi samprekSya jAmadagnya purAtanam . prasAdaye tvAM bhagavastyaktaiSA tu purA mayA .
ko jAtu parabhAvAM hi nArI vyAlImava sthitAm . vAsayeta gRhe jAnan strINAM doSo mahAtyayaH .
na bhayAd vAsavasyApi dharma jahyAM mahAvrata . prasIda mA vA yadvA te kAryaM tatkuru mA ciram .
ayaM cApi vizuddhAtman purANe zrUyate vibho . maruttena mahAbuddhe gItaH zloko mahAtmanA .
gurorapyavaliptasya kAryAkAryamajAnataH . utpathapratipannasya parityAgo vidhIyate .
sa tva gururiti premNA mayA sammAnito bhRzam . guruvRttiM na jInIghe tasmAda yotsyAmi vai tvayA .
guruM na hanyAM samare brAhmaNaM ca vizeSataH . vizeSatastapovRddhamevaM kSAntaM mayA tava .
udyateSumatho dRSTvA brAhmaNaM kSatrabandhuvat . yo hanyAt samare kruddhaM yudhyantamapalAyinam .
brahmahatyA na tasya syAditi dharmeSU nizcayaH . kSatriyANAM sthito dharmaM kSatriyo ' smi tapodhana .
yo yathA vartate yasmiMstasminneva pravayartayan . nAdharmaM samavApnoti na cAzreyazca vindati .
arthaM vA yadi vA dharma samartho dezakAlavit . arthasaMzayamApannaH zreyAnniH saMzayo naraH .
yasmAt saMzayite ' pyarthe ' yathAnyAyaM pravartase . tasmAd yotsyAmi sahitastvayA rAma mahAhave .
pazya me bAhuvIryaM vikramaM cAtimAnuSam . evaM gate ' pi tu mayA yacchakyaM bhRgunandana . .
tat kariSye kurukSetre yotsye vipra tvayA saha . dvandve rAma yatheSTaM me sajjIbhava mahAdyute .
tatra tvaM nihato rAma mayA zarazatArditaH . prApsyase nirjitA~llokAn zastrapUto mahAraNe .
sa gaccha vinivartasva kurukSetraM raNapriya . tatraiSyAmi mahAbAho yuddhAya tvAMta podhana .
api tatra tvayA rAma kRtaM zaucaM purA pituH . tatrAhamapi hatvA tvAM zaucaM kartA ' smi bhArgava .
tatra rAma samAgaccha tvaritaM yuddhadurmadA vyapaneSyAmi te darthaM paurANaM brAhmaNabruva . rAma bahuzaH
yaccApi katthase parivatsare . nirjitAH kSatriyA loke mayaikeneti tacchRNu .
na tadA jAtavAn bhISmaH kSatriyo vApi madvidhaH . pazcAjjAtAni tejAMsi tRNeSu jvalitaM tvayA . .
yaste yuddhamayaM dadhaiM kAmaM ca vyapanAzayet . so ' haM jAto mahAbAho bhISmaH parapuraMjayaH . vyapaneSyAmi te darpa yuddhe rAma na saMzayaH .
bhISma uvAca tato mAmabravId rAmaH prahasanniva bhArata . diSTyA bhISma mayA sAdhU yoddhumicchasi saMgare .
ayaM gacchAmi kauravya kurukSetraM tvayA saha . bhASitaM te kariSyAmi tatrAgaccha paraMtapa .
tatra tvAM nihataM mAtA mayA zarazatAcitam . jAhnavI pazyatAM bhISma gRdhrakaGkabalAzanam .
kRpaNaM tvAmabhiprekSya siddhacAraNasevitA . mayA vinihataM devI rodatAmadya pArthiva .
atadarhA mahAbhAgA bhagIrathasutA ' dhA . yA tvAmajIjananmandaM yuddhakAmukamAturam .
ehi gaccha mayA bhISma yuddhakAmuda durmada . gRhANa sarvaM kauravya rathAdi bharatarSabha .
iti bravANAM tamahaM rAmaM parapuraMjayam . praNamya zirasA rAmamevamastvityathAbruvam .
evamuktvA yayau rAmaH kurukSetraM yuyutsayA . pravizya nagaraM cAhaM satyavatyai nyavedayam .
tataH kRtasvastyayano mAtrA ca pratinanditaH . dvijAtIn vAcya puNyAhaM svasti caiva mahAdyute .
rathamAsthAya ruciraM rAjataM pANDurairhayaiH . sUpaskaraM svadhiSThAnaM vaiyAghraparivAraNam .
upapannaM mahAzastraiH sarvopakaraNAnvitam . tatkulInena vIreNa hayazAstravidANe .
yattuM sUtena ziSTena bahuzo dRSTakarmaNA . daMzitaH pANDureNAhaM kavacena vapuSmatA .
pANDuraM kArmukaM gRhya prAyA bharatasattama . pANDureNAtapatreNa dhriyamANena mUrdhani .
pANDuraizcApi vyajanairvIjyamAno narAdhipa . zuklavAsAH sitoSNISaH sarvazuklavibhUSaNaH .
stUyamAno jayAzIbhiniSkramya gajasAhvayAt . kurukSetraM raNakSetramupAyAM bharatarSabha .
te hayAzcoditAstena sUtena paramAhave . avahan mAM bhRzaM rAjan manomArutaraMhasaH .
gatvAhaM tat kurukSetraM sa ca rAmaH pratApavAn . yuddhAya sahasA rAjan parAkrAntau parasparam .
tataH saMdarzane ' tiSThaM rAmasyAtitapasvinaH . pragRhya zaGkhapravaraM tataH prAdhamamuttamam .
tatastatra dvijA rAjaMstApasAzca vanaukasaH . apazyanta raNaM divyaM devAH sendragaNAstadA .
tato divyAni mAlyAni prAdurAsaMstatastataH . vAditrANi ca divyAni meghavRndAni caiva ha .
tataste tApasAH sarve bhArgavasyAnuyAyinaH . prekSakAH samapadyanta parivArya raNAjiram .
tato mAmabravId devI sarvabhUtahitaiSiNI . mAtA svarUpiNI rAjan kimidaM te cikIrSitam .
gatvAhaM jAmadagnyaM tu prayAciSye kurUdvaha . bhISmeNa saha mA yotsI : ziSyeNeti punaH punaH .
mA maivaM putra nirbandhaM kuru vipreNa pArthiva . jAmadagnyena samare yoddhamityeva bhadyat .
kinna vai kSatriyahaNo haratulyaparAkramaH . viditaH putraH rAmaste yatastaM yodbhumicchasi .
tato ' hamabruvaM devImabhivAdya kRtAJjaliH . sarvaM tad bharatazreSTha yathAvRttaM svayaMvare .
yathA ca rAmo rAjendra mayA pUrvaM pracoditaH . kAzirAjasutAyAzca yathA karma purAtanam .
tataH sA rAmamabhyetya jananI me mahAnadI . madarSaM tamRrSi vIkSya kSamayAmAsa bhArgavam .
bhISmeNa saha mA yotsIH ziSyeNeti vaco ' bravIt . sa ca tAmAha yAcantIM bhISmameva nivartaya . na ca me kurute kAmamityahaM tamupAgamam .
vaizampAyana uvAca tato gaGgA sutasnehAd bhISmaM punarupAgamat . na cAsyAzcAkarod vAkyaM krodhaparyAkulekSaNaH .
athAdRzyata dharmAtmA bhRguzreSTho mahAtapAH . AhvayAmAsa ca tadA yuddhAya dvijasattamaH .
mArkaNDeya uvAca grahAH sopagrahAzcaiva RSayo mAtarastathA . hutAzanamukhAzcaiva dRptAH pAriSadAM gaNAH . ete cAnye ca bahavo ghorAstridivavAsinaH . parivArya mahAsenaM sthitA mAtRgaNaiH saha . saMdigdhaM vijayaM dRSTvA vijayepsuH surezvaraH . ArukhairAvataskandhaM prayayau daivataiH saha .
AdAya valAM balavAn sarvairdevagaNairvRtaH . vijighAMsurmahAsenamindrastUrNataraM yayau . ugraM taM ca mahAnAdaM devAnIkaM mahAprabham . vicitradhvajasaMnAhaM nAnAvAhanakArmukam . pravarAmbarasaMvItaM zriyA juSTamalaGkRtam . vijighAMsuM tamAyAntaM kumAraH zakramanvayAt . vinadan pArtha devezo drutaM yAti mahAbalaH . saMharSayan devasenAM jighAMsuH pAvakAtmajam . sampUjyamAnastridazaistathaiva paramarSibhiH . samIpamatha samprAptaH kArtikeyasya vAsavaH .
siMhanAdaM tatazcakre devezaH sahitaH suraiH . guho ' pi zabdaM taM zrutvA vyanadat sAgaro yathA ! .
tasya zabdena mahatA samudbhUtodadhiprabham . babhrAma tatra tatraiva devasainyamacetanam .
jighAMsUnupasamprAptAn devAn dRSTvA sa pAvakiH . visasarja mukhAt kruddhaH pravRddhAH pAvakArciSaH .
adahad devasainyAni vepamAnAni bhUtale . te pradIptazirodehAH pradIptAyudhavAnahAH . pracyutAH sahasA bhAnti vyastAstArAgaNA iva . dahyamAnAH prapannAste zaraNaM pAvakAtmajam . devA valAdharaM tyaktvA tataH zAntimupAgatAH . tyakto devaistataH skande valAM zakro nyapAtayat .
tadvisRSTaM jaghAnAzu pArzva skandasya dakSiNam . vibheda ca mahArAja pArzva tasya mahAtmanaH .
valAprahArAt skandasya saMjAta : puruSo ' paraH . yuvA kAJcanasaMnAhaH zaktidhRg divyakuNDalaH .
yadvalAvizanAjjAto vizAkhastena so ' bhavat . saMjAtamadharaM dRSTvA kAlAnalasamadyutim . bhayAdindrastu taM skandaM prAJjaliH zaraNaM gataH . tasyAbhayaM dadau skandaH saha sainyasya sattamaH . tataH prahRSTAstridazA vAditrANyabhyavAdayan .
umovAca bhagavan bhaganetrana pUSNo dantinipAtana . dakSakratuhara tryakSa saMzayo me mahAnayam .
cAturvaNryaM bhagavatA pUrvaM sRSTaM svayambhuvA . kena karmavipAkena vaizyo gacchati zUdratAm .
vaizyo vA kSatriyaH kena dvijo vA kSatriyo bhavet . pratilomaH kathaM deva zakyo dharmo nivartitum .
kena vA karmaNA vipraH zUdrayonau prajAyate . kSatriyaH zUdratAmeti kena vA karmaNA vibho .
etanme saMzayaM deva tavada bhUtapate ' nagha . trayo varNAH prakRtyeha kathaM brAhmaNyamApnuyuH .
zrImahezvara uvAca brAhmaNyaM devi duSprApaM nisargAd brAhmaNaH zubhe . kSatriyo vaizyazUdrau vA nisargAditi me matiH .
karmaNA duSkRteneha sthAnAd bhrazyati vai dvijaH . jyeSThaM varNamanuprApya tasmAd rakSed vai dvijaH .
sthito brAhmaNadharmeNa brAhmaNyamupajIvati . kSatriyo vAtha vaizyo vA brahmabhUyaM sa gacchati .
yastu vipratvamutsRjya kSAtraM dharmaM niSevate . brAhmaNyAt sa paribhraSTaH kSatrayonau prajAyate .
vaizyakarma ca yo vipro lobhamohavyapAzrayaH . brAhmaNyaM durlabhaM prApya karotyamalpamatiH sadA . sa dvijo vaizyatAmeti vaizyo vA zUdratAmiyAt . svadharmAt pracyuto viprastataH zUdratvamApnute .
tatrAsau nirayaM prApto varNabhraSTo bahiSkRtaH . brahmalokAt paribhraSTaH zUdraH samupajAyate .
kSatriyo vA mahAbhAge vaizyo vA dharmacAriNi . svAni karmANyapAhAya zUdrakarma niSevate . svasthAnAt sa paribhraSTo varNasaMkaratAM gataH . brAhmaNaH kSatriyo vaizyaH zUdratvaM yAti tAdRzaH .
yastu buddhaH svadharmeNa jJAnavijJAnavAzuciH . dharmajJo dharmanirataH sa dharmaphalamaznute .
idaM caivAparaM devi brahmaNA samudAhRtam . adhyAtmaM naiSTikaM sadbhirdharmakAmainiSevyate .
ugrAnaM garhitaM devi gaNAnnaM zrAddhasUtakam . duSTAnaM naiva bhoktavyaM zUdrAnnaM naiva karhicit .
zUdrAnnaM garhitaM devi sadA devairmahAtmabhiH . pitAmahamukhotsRSTaM pramANamiti me matiH .
zUdrAnnenAvazeSeNa jaThare yA mriyed dvijaH . AhitAgnistathA yajvA sa zUdragatibhAg bhavet .
tena zUdrAnazeSeNa brahmasthAnAdapAkRtaH . brAhmaNaH zUdratAmeti nAsti tatra vicAraNA .
yasyAnnenAvazeSeNa jaThare yo mriyed dvijaH . tAM tAM yoni vrajed vipro yasyAnnamupajIvati .
brAhmaNatvaM zubhaM prApya durlabhaM yo ' vamanyate . abhojyAnnAni cAznAti sa dvijatvAt pateta vai .
surApo brahmahA kSudrazcoro bhagnavato ' zuciH . svAdhyAyavarjita : pApo lubdho naikRtikaH zaThaH . avratI vRSalIbhartA kuNDAzI somavikrayI . nihInasevI vipro hi patati brahmayonitaH .
gurutalpI gurudrohI gurukutsAratizca yaH . brahmaviccApi patati brAhmaNo brahmayonitaH .
ebhistu karmabhirdevi zubhairAcaritaistathA . zUdro brAhmaNatAM yAti vaizyaH kSatriyatAM vrajet .
zUdrakarmANi sarvANi yathAnyAyaM yathAvidhi . zuzrUSAM paricaryAM ca jyeSThe varNe prayatnataH .
kuryAdavimanAH zUdraH satataM satpathe sthitaH . devadvijAtisatkartA sarvAtithyakRtavrataH .
RtukAlAbhigAmI ca niyato niyatAzanaH cokSazcokSajanAnveSI zeSAnnakRtabhojanaH .
vRthAmAMsaM na bhuJjIta zUdro vaizyatvamRcchati . RtavAganahaMvAdI nirdvandvaH zamakovidaH .
yajate nityayajJaizca svAdhyAyaparamaH zuciH . dAnto brAhmaNasatkartA sarvavarNabubhUSakaH . gRhasthavratamAtiSThan dvikAlakRtabhojanaH . zeSAzI vijitAhAro niSkAmo nirahaMvadaH . agnihotramupAsaMzca juhvAnazca yathAvidhi . sarvAtithyamupAtiSThazeSAnnakRtabhojanaH . tretAgnimantravihito vaizyo bhavati vai dvijaH . sa vaizyaH kSatriyakule zucau mahati jAyate .
sa vaizyaH kSatriyo jAto janmaprabhRti saMskRtaH . upanIto vrataparo dvijo bhavati satkRtaH .
dadAti yajate yajJaiH samRddhairAptadakSiNaiH . adhItya svargamanvicchaMstretAgnizaraNaH sadA .
Artahastaprado nityaM prajA dharmeNa pAlayan . satyaH satyAni kurute nityaM yaH sukhadarzanaH .
dharmadaNDo na nirdaNDo dharmakAryAnuzAsakaH . yantritaH kAryakaraNaiH SaDbhAgakRtalakSaNaH .
grAmyadharme na sevete svacchandenArthakovidaH . RtukAle tu dharmAtmA patnImupazayet sadA .
sadopavAsI niyataH svAdhyAyanirataH zuciH . barhiSkAntarite nityaM zayAno ' gnigRhe sadA .
sarvAtithyaM trivargasya kurvANa : sumanAH sadA . zUdrANAM cAnnakAmAnAM nityaM siddhamiti bruvan .
arthAd vA yadi vA kAmAnna kiMcidupalakSayet . pitRdevAtithikRte sAdhanaM kurute ca yaH .
svaveznani yathAnyAyamupAste bhakSyameva ca . trikAlamagnihotraM ca juhvAno vai yathAvidhi .
gobrAhmaNahitArthAya raNe cAbhimukho hataH . tretAgnimantrapUtAtmA samAvizya dvijo bhavet .
jJAnavijJAnasampannaH saMskRto vedapAragaH . vipro bhavati dharmAtmA kSatriyaH svena karmaNA .
etaiH karmaphalairdevi nyUnajAtikuloddhavaH . zUdro ' pyAgamasampanno dvijo bhavati saMskRtaH .
brAhmaNo vApyasavRttaH sarvasaMkarabhojanaH . brAhmaNyaM sa samutsRjya zUdro bhavati tAdRzaH .
karmabhiH zucibhirdevi zuddhAtmA vijitendriyaH . zUdro ' pi dvijavat sevya iti brahmAbravIt svayam .48
svabhAvaH karma ca zubhaM yatra zUdre ' pi tiSThati . viziSTaH sa dvijAte vijJeya iti me matiH .
na yoni pi saMskAro na zrutaM na ca saMtatiH . kAraNAni dvijatvasya vRttameva tu kAraNam .
sarvo ' yaM brAhmaNau loke vRttena tu vidhIyate . vRtte sthitastu zUdro ' pi brAhmaNatvaM niyacchati .
brAhmaH svabhAvaH suzroNi samaH sarvatra me matiH . nirguNaM nirmalaM brahma yatra tiSThati sa dvijaH .
ete yoniphalA devi sthAnabhAganidarzakAH . svayaM ca varadenoktA brahmaNA sRjatA prajAH .
brAhmaNo ' pi mahat kSetraM loke carati pAdavat . yat tatra bIjaM vapati sA kRSiH pretya bhAvini .
vighasAzinA sadA bhAvyaM satpathAlambinA tathA . brAhmaM hi mArgamAkramya vartitavyaM bubhUSatA .
saMhitAdhyAyinA bhAvyaM gRhe vai gRhamedhinA . nityaM svAdhyAyinA bhAvyaM ca cAdhyayanajIvinA .
evaMbhUto hi yo vipraH satpathaM satpathe sthitaH . AhitAgniradhIyAno brahmabhUyAya kalpate .
brAhmaNyaM devi samprApya rakSitavyaM yatAtmanA . yonipratigrahAdAnaiH karmabhizca zucismite .
etat te guhyamAkhyAtaM yathA zUdro bhaved dvijaH . brAhmaNo vA cyuto dharmAd yathA zUdratvamApnute .
etat te guhyamAkhyAtaM yathA zUdro bhaved dvijaH . brAhmaNo vA cyuto dharmAd yathA zUdratvamApnute .
saMjaya uvAca vAkzalyaistava putreNa so ' tividdho mahAmanAH . duHkhena mahatA ' ' viSTo novAcApriyamaNvapi .
sa dhyAtvA suciraM kAlaM duHkharoSasamanvitaH . zvasamAno yathA nAgaH praNunno vAkzalAkayA . .
uddhRtya cakSuSI kopAnirdahanniva bhArata . sadevAsuragandharva lokaM lokavidAM varaH .
abravIt tava putraM sa sAmapUrvamidaM vacaH . kiM tvaM duryodhanaivaM mAM vAkzalyairapakRntasi .
ghaTamAnaM yathAzakti kurvANaM ca tava priyam . juhvAnaM samare prANAMstava vai priyakAmyayA .
yadA tu pANDavaH zUraH khANDave ' gnimatarpayat . parAjitya raNe zakraM paryAptaM tannidarzanam .
yadA ca tvAM mahAbAho gandharvairhatamojasA . amocayat pANDusutaH paryAptaM tannidarzanam .
dravamANeSu zUreSu sodareSu tava prabho sUtaputre ca rAdheye paryAptaM tannidarzanam .
yacca naH sahitAn sarvAn virATanagare tadA . eka eva samudyAtaH paryAptaM tannidarzanam .
droNaM ca yudhi saMrabdhaM mAM ca nirjitya saMyuge . vAsAMsi sa samAdatta paryAptaM tannidarzanam .
tathA drauNi maheSvAsaM zAradvatamathApi ca . gograhe jitavAn pUrvaM paryAptaM tannidarzanam .
vijitya ca yadA karNaM sadA puruSamAninam . uttarAyai dadau vastraM paryAptaM tannidarzanam .
nivAtakavacAn yuddhe vAsavenApi durjayAn . jitavAn samare pArthaH paryAptaM tannidarzanam .
ko hi zakto raNe jetuM pANDavaM rabhasaM tadA . yasya goptA jagadgoptA zaGkhacakragadAdharaH .
vAsudevo ' nantazaktiH sRSTisaMhArakArakaH . sarvezvaro devadevaH paramAtmA sanAtanaH .
ukto ' si bahuzo rAjan nAradAdyairmaharSibhiH . tvaM tu mohAnna jAnISe vAcyAvAcyaM suyodhana .
mumUrSurhi naraH sarvAn vRkSAn pazyati kAJcanAn . tathA tvamapi gAndhAre viparItAni pazyasi .
svayaM vairaM mahat kRtvA pANDavaiH saha saMjayaiH . yuddhyasva tAnana raNe pazyAmaH puruSo bhava .
ahaM tu somakAn sarvAn paJcAlAMzca samAgatAn . nihaniSye naravyAghra varjayitvA zikhaNDinam .
tairvA ' haM nihata : saMkhye gamiSye yamasAdanam . tAn vA nihatya samare prItiM dAsyAmyahaM tava .
pUrvaM hi strI samutpannA zikhaNDI rAjavezmani . varadAnAt pumAJjAtaH saiSA vai strI zikhaNDinI .
tamahaM na haniSyAmi prANatyAge ' pi bhArata ! yA ' sau prAnirmitA dhAtrA saiSA vai strI zikhaNDinI . .
sukhaM svapihi gAndhAre zvo ' pi kartA mahAraNam . yaM janAH kathayiSyanti yAvat sthAsyati medinI .
evamuktastava suto nirjagAma janezvara . abhivAdya guruM mUrdhA prayayau svaM nivezanam .
Agamya tu tato rAjA visRjya ca mahAjanam . praviveza tatastUrNaM kSayaM zatrukSayaGkaraH .
praviSTaH sa nizAM tAM ca gamayAmAsa pArthivaH . prabhAtAyAM ca zarvaryAM prAtarutthAya tAn nRpaH .
rAjJaH samAjJApayata senAM yojayateti hA adya bhISmo raNe kruddhonihaniSyati somakAn .
duryodhanasya tacchrutvA rAtrau vilapitaM bahu . manyamAnaH sa taM rAjan pratyAdezamivAtmanaH .
nirvedaM paramaM gatvA vinindya paravazyatAm . dIrgha dadhyau zAntanavo yoddhakAmo ' rjunaM raNe .
iGgittena tu tajjJAtvA gAGgeyena vicintitam . duryodhano mahArAja duHzAsanamacodayat . .
duHzAsana rathAstUrNaM yujyantAM bhISmarakSiNaH . dvAviMzatimanIkAni sarvANyevAbhicodaya .
idaM hi samanuprAptaM varSapUgAbhicintitam . pANDavAnAM sasainyAnAM vadho rAjyasya cAgamaH .
tatra kAryatamaM manye bhISmasyaivAbhirakSaNam . sa no guptaH sahAyaH syAdvanyAt pArthAMzca sayuge .
abravIddhi vizuddhAtmA nAhaM hanyAM zikhaNDinam . strIpUrvako hyasau rAjastasmAd vay mayA raNe .
lokastad veda yadahaM pituH priyacikIrSayA . rAjyaM sphItaM mahAbAho striyazca tyaktavAn purA . zrutaH .
naivaM grAhaM striyaM jAtu na strIpUrvaM kathaMcana . hanyAM yudhi narazreSTha satyametad bravImi te .
ayaM strIpUrvako rAjacchikhaNDI yadi te udyoge kathitaM yattat tathA jAtA zikhaNDinI .
kanyA bhUtvA pumAJjAtaH sa ca mAM yodhayiSyati . tasyAhaM pramukhe bANAn na muJceyaM kathaMcana .
yuddhe hi kSatriyAMstAta pANDavAnAM jayaiSiNaH . sarvAnanyAn haniSyAmi samprAptAna raNamUrdhani .
evaM mAM bharatazreSTha gAGgeyaH prAha zAstravit . tatra sarvAtmanA manye gAGgeyasyaiva pAlanam .
arakSyamANaM hi vRko hanyAt siMhaM mahAhave . mA vRkeNeva gAMgeyaM ghAtayema zikhaNDinA .
mAtula : zakuniH zalyaH kRpo droNo viviMzatiH . yattA rakSantu gAGgeya tasmin gupte dhruvo jayaH . .
etacchrutvA tu te sarve duryodhanavacastadA . sarvato rathavaMzena gAGgeyaM paryavArayan .
putrAzca tava gAGgeya parivArya yuyurmudA . kampayanto bhuvaM dyAM ca kSobhayantazca pANDavAn .
te rathaiH susamprayuktairdantibhizca mahArathAH . parivArya raNe bhISmaM daMzitAH samavasthitAH .
yathA devAsure yuddhe tridazA vajradhAriNam . sarve te sma vyatiSThanti rakSantastaM mahAratham .
tato duryodhano rAjA punarghAtaramabravIt . savyaM cakraM yudhAmanuruttamaujAzca dakSiNam . goptArAvarjunasyaitAvarjuno ' pi zikhaNDinaH . rakSmANaH sa pArthena tathAsmAbhirvivarjitaH . yathA bhISmaM na no hanyAd duHzAsana tathA kuru . bhrAtustad vacanaM zrutvA putro duHzAsanastava .
bhISmaM pramukhataH kRtvA prayayau saha senayA . bhISmaM tu rathavaMzena dRSTvA samabhisaMvRtam . .50 .
arjuno rathinAM zreSTho dhRSTadyumnamuvAca ha . zikhaNDinaM naravyAghnaM bhISmasya pramukhe nRpa . sthApayasvAdya pAJcAlya tasya goptAhamityuta .
umovAca bhagavan sarvabhUteza devAsuranamaskRta . dharmAdharmI nRNAM deva brUhi me ' saMzayaM vibho .
karmaNA manasA vAcA trividhaM hi naraH sadA . badhyate bandhanaiH pAzairmucyate ' pyathavA punaH .
kena zIlena vRttena karmaNA kIdRzena vA . samAcArairguNaiH kairvA svarge yAntIha mAnavAH .
zrImahezvara uvAca devi dharmArthatattvajJe dharmanitye dame rate . sarvaprANihitaH praznaH zrUyatAM buddhivardhanaH .
satyadharmaratAH santaH sarvaliGgavivarjitAH . dharmalabdhArthabhoktAraste narA : svargagAminaH .
nAdharmeNa na dharmeNa badhyante chinnasaMzayAH . pralayotpattitattvajJAH sarvajJAH sarvadarzinaH . vItarAgA vimucyante puruSAH karmabandhanaiH .
karmaNA manasA vAcA ye na hiMsanti kiMcana . yena sajjanti kasmiMzcit te na baddhyanti karmabhiH .
prANAtipAtAd viratAH zIlavanto dayAnvitAH . tulyadveSyapriyA dAntA mucyante karmabandhanaiH .
sarvabhUtadayAvanto vizvAsyAH sarvajantuSu . tyaktahiMsAsamAcArAste narAH svargagAminaH .
parasve nirmamA nityaM paradAravivarjakAH . dharmalabdhAnnabhoktAraste narAH svargagAminaH .
bhAtRvat svasRvaccaiva nityaM duhitRvacca ye . paradAreSu vartante te narAH svargagAminaH .
stainyAnnivRttAH satataM saMtuSTAH svadhanena ca . svabhAgyAnyupajIvanti te narAH svargagAminaH .
svadAraniratA ye ca RtukAlAbhigAminaH . agrAmyasukhabhogAzca te narAH svargagAminaH .
paradAreSu ye nityaM caritrAvRtalocanAH . jitendriyAH zIlaparAste narAH svargagAminaH .
eSa devakRto mArgaH sevitavyaH sadA naraiH . akaghAyakRtazcaiva mArga : sevyaH sadA vudhaiH .
dAnadharmatapoyuktaH zIlazaucadayAtmakaH . vRttyarthaM dharmahetorvA sevitavyaH sadA naraiH . svargavAsamabhIpsadbhirna sevyastvata uttaraH .
umovAca vAcA tu baddhyate yena mucyate ' pyathavA punaH . tAni karmANi me deva vada bhUtapate ' nagha .
zrImahezvara uvAca AtmahetoH parArthaM vA narmahAsyAzrayAt tathA . ye mRSA na vadantIha te narAH svargagAminaH .
vRttyarthaM dharmahetorvA kAmakArAt tathaiva ca . anRtaM ye na bhASante te narAH svargagAminaH .
zlakSNAM vANI nirAbAdhAM madhurAM pApavarjitAm . svAgatenAbhibhASante te narAH svargagAminaH .
paruSaM ye na bhASante kaTukaM niSThuraM tathA . apaizunyaratAH santaste narAH svargagAminaH .
pizunAM na prabhASante mitrabhedakarI giram . RtaM maitraM tu bhASante te narAH svargagAminaH .
ye varjayanti puruSaM paradrohaM ca mAnavAH . sarvabhUtasamA dAntAste narAH svargagAminaH .
zaThapralApAd viratA viruddhaparivarjakAH . saumyapralApino nityaM te narAH svargagAminaH .
na kopAd vyAharante ye vAcaM hRdayadAraNIm . sAntvaM vadanti kruddhA ' pi te narA : svargagAminaH .
eSa vANIkRto devi dharmaH sevyaH sadA naraiH . zubhaH satyaguNo nityaM varjanIyo mRSA budhaiH .
umovAca manasA baddhyate yena karmaNA puruSaH sadA . tanme brUhi mahAbhAga devadeva pinAkadhRt .
zrImahezvara uvAca mAnaseneha dharmeNa saMyuktAH puruSAH sadA . svargaM gacchanti kalyANi tanme kIrtayataH zRNu .
duSpraNItena manasA duSpraNItatarA kRtiH . mano baddhyati yeneha zRNu vAkyaM zubhAnane . .
araNye vijane nyastaM parasvaM dRzyate yadA . manasApi na hiMsanti te narAH svargagAminaH .
grAme gRhe vA ye dravyaM pArakyaM vijane sthitam . nAbhinandanti vai nityaM te narAH svargagAminaH .
tathaiva paradArAn ye kAmavRttAn rahogatAn . manasApi na hiMsanti te narAH svargagAminaH .
zatru mitraM ca ye nityaM tulyena manasA narAH . bhajanti maitrA : saMgamya te narAH svargagAminaH .
zrutavanto dayAvantaH zucayaH satyasaMgarAH . svairathaiH parisaMtuSTAste narA : svargagAminaH .
avairA ye tvanAyAsA maitrIcittaratAH sadA . sarvabhUtadayAvantaste narAH svargagAminaH .
zraddhAvanto dayAvantazcokSAzcokSajanapriyAH . dharmAdharmavido nityaM te narAH svargagAminaH .
zubhAnAmazubhAnAM ca karmaNAM phalasaMcaye . vipAkajJAzca ye devi te narAH svargagAminaH .
nyAyopetA guNopetA devadvijaparAH sadA . samutthAnamanuprAptAste narAH svargagAminaH .
zubhaiH karmaphalairdevi mayaite parikIrtitAH . svargamArgaparA bhUyaH kiM tvaM zrotumihecchasi .
umovAca mahAn me saMzayaH kazcanmAn prati mahezvara . tasmAt tvaM naipuNenAdya mama vyAkhyAtumarhasi .
kenAyurlabhate dIrgha karmaNA puruSaH prabho . tapasA vApi deveza kenAyurlabhate mahat .
kSINAyuH kena bhavati karmaNA bhuvi mAnavaH . vipAkaM karmaNAM deva vaktumarhasyanindita .
apare ca mahAbhAgyA mandabhAgyAstathApare . akulInAstathA cAnye kulInAzca tathApare .
durdarzAH kecidAbhAnti narA : kASThamayA iva . priyadarzAstathA cAnye darzanAdeva mAnavAH .
duSprajJAH kecidAbhAnti kecidAbhAnti paNDitAH . mahAprAjJAstathaivAnye jJAnavijJAnabhAvinaH .
alpAbAdhAstathA kecinmahAbAdhAstathApare . dRzyante puruSA deva tanme vyAkhyAtumarhasi .
zrImahezvara uvAca hanta te ' haM pravakSyAmi devi karmaphalodayam . martyaloke naraH sarvo yena svaphalamaznute .
prANAtipAte yo raudro daNDahastodyataH sadA . nityamudyatazastrazca hanti bhUtagaNAn naraH . nirdayaH sarvabhUtAnAM nityamudvegakArakaH . api kITapipIlAnAmazaraNyaH sunighRNaH . evaMbhUto naro devi nirayaM pratipadyate . viparItastu dharmAtmA rUpavAnabhijAyate .
pApena karmaNA devi vadhyo hiMsAratirnaraH . apriyaH sarvabhUtAnAM hInAyurupajAyate .
nirayaM yAti hiMsAtmA yAti svargamahiMsakaH . yAtanAM niraye raudrAM sa kRcchrAM labhate naraH .
yaH kazcinnirayAt tasmAt samuttarati karhicit . mAnuSyaM labhate cApi hInAyustatra jAyate . pApena karmaNA devi baddho hiMsAratirnaraH . apriyaH sarvabhUtAnAM hInAyurupajAyate . yastu zuklAbhijAtIyaH prANighAtavivarjakaH . nikSiptazastro nirdaNDo na hiMsati kadAcana . na ghAtayati nA hanti naMnta naivAnumodate . sarvabhUteSu sasneho yathA ' ' tmani tathApare . IdRzaH puruSotkarSo devi devatvamaznute . upapannAn sukhAn bhogAnupAznAti mudA yutaH .
atha cenmAnuSe loke kadAcidupapadyate . tatra dIrghAyurutpanna : sa naraH sukhamedhate .
eSa dIrghAyuSAM mArgaH suvRttAnAM sukarmiNAm . prANihiMsAvimokSeNa brahmaNA samudIritaH .
bhISma uvAca ityukto ' bhiprazasyaitat paramarSastu zAsanam . mokSadharmArthasaMyuktamidaM praSTuM pracakrame .
zuka uvAca prajJAvAzrotriyo yajvA kRtaprajJo ' nasUyakaH . anAgatAmanaiticaM kathaM brahmAdhigacchati .
tavayasa brahmacaryeNa sarvatyAgena medhayA . sAMkhye vA yadi vA yoga etat pRSTo vadasva me .
manasazcendriyANAM ca yathaikAmyamavApyate . yenopAyena puruSaistat tvaM vyAkhyAtumarhasi .
vyAsa uvAca nAnyatra vidyAtapasornAnyatrendriyanigrahAt . nAnyatra sarvasaMtyAgAt siddhiM vindati kazcana .
mahAbhUtAni sarvANi pUrvasRSTiH svayambhuvaH . bhUyiSThaM prANabhRdagnAme niviSTAni zarIriSu .
bhUmedeho jalAt sneho jyotiSazcakSuSI smRte . prANApAnAzrayo vAyu : kheSvAkAzaM zarIriNAm .
krAnte viSNurbale zakraH koSThe ' gnirbhoktumicchati . karNayoH pradizaH zrotraM jihvAyAM vAk sarasvatI .
karNI tvak cakSuSI jihvAra nAsikA caiva paJcamI . darzanIyendriyoktAni dvArANyAhArasiddhaye .
zabdaH sparzastathA rUpaM raso gandhazca paJcamaH . indriyArthAn pRthagvidyAdindriyebhyastu nityadA .
indriyANi manoyuGkte vazyAn yanteva vAjinaH . panazcApi sadA yuGkte bhUtAtmA hRdayAzritaH .
indriyANAM tathaivaiSAM sarveSAmIzvaraM manaH . niyame ca visarge ca bhUtAtmA mAnasastathA .
indriyANIndriyArthAzca svabhAvazcetanA manaH . prANApAnau ca jIvazca nityaM deheSu dehinAm .
Azrayo nAsti sattvasya guNAH zabdo na cetanA . sattvaM hi tejaH sRjati na guNAn vai kathaMcana .
evaM saptadazaM dehe vRtaM SoDazabhirguNaiH . manISI manasA vipraH pazyatyAtmAnamAtmani .
na hyayaM cakSuSA dRzyo na ca sarvairapIndriyaiH . manasA tu pradIpena mahAnAtmA prakAzate .
azabdasparzarUpaM tadarasAgandhamavyayam . azarIraM zarIreSu nirIkSeta nirindriyam .
avyaktaM sarvadeheSu maryeSu paramAzritam . yo ' nupazyati sa pretya kalpate brahmabhUyase .
vidyAbhijanasampanne brAhmaNe gavi hastini . zuci caiva zvapAke ca paNDitAH samadarzinaH .
sa hi sarveSu bhUteSu jaGgameSu dhruveSu ca . vasatyeko mahAnAtmA yena sarvamidaM tatam .
sarvabhUteSu cAtmAnaM sarvabhUtAni cAtmani . yadA pazyati bhUtAtmA brahma sampadyate tadA .
yAvAnAtmani vedAtmA tAvAnAtmA parAtmani . ya evaM satataM veda so ' mRtatvAya kalpate .
sarvabhUtAtmabhUtasya vibhorbhUtahitasya ca . devA ' pi mArge muhyanti apadasya padaiSiNaH .
zakuntAnAmivAkAze matsyAnAmiva codake . yathA gatirna dRzyeta tathA jJAnavidAM gatiH .
kAla : pacati bhUtAni sarvANyevAtmanAtmani . yasmistu pacyate kAlastaM vedeha na kazcana .
na tadUrdhvaM na tiryak ca nAdho na ca punaH punaH . na madhye pratigRhNIte naiva kiMcit kutazcana .
sarve ' ntaHsthA ime lokA bAhmameSAM na kiMcana . yadyajasraM samAgacched yathA bANo guNacyutaH . naivAntaM kAraNasyeyAd yadyapi syAnmanojavaH . tasmAt sUkSmAt sUkSmataraM nAsti sthUlataraM tataH .
sarvataH pANipAdaM tat sarvato ' kSiziromukham . sarvataHzrutimalloke sarvamAvRtya tiSThati .
tadevANoraNutaraM tanmahadbhyo mahattaram . tadantaHsarvabhUtAnAM dhruvaM tiSThanna dRzyate .
akSaraM ca kSaraM caiva dvaidhIbhAvo ' yamAtmanaH . kSaraH sarveSu bhUteSa divyaM tamRtamakSaram .
navadvAraM puraM gatvA haMso hi niyato vazI . IzaH sarvasya bhUtasya sthAvarasya carasya ca .
hAnibhaGgavikalpAnAM navAnAM saMcayena ca . zarIrANAmajasyAhuha~satvaM pAradarzinaH .
haMsoktaM cAkSaraM caiva kUTasthaM yat tadakSaram . tad vidvAnakSaraM prApya jahAti prANajanmanI .
nakula uvAca uktaM bahuvidhaM vAkyaM dharmarAjena mAdhava . dharmajJena vadAnyena zrutaM caiva hi tat tvayA .
matamAjJAya rAjJazca bhImasenena mAdhava . saMzamo bAhuvIryaM ca khyApitaM mAdhavAtmanaH .
tathaiva phAlgunenApi yaduktaM tat tvayA zrutam . Atmanazca mataM vIraM kathitaM bhavatA sakRt .
sarvametadatikramya zrutvA paramataM bhavAn . yat prAptakAlaM manyethAstataM kuryAH puruSottama .
tasmiMstasmin nimittaM hi mataM bhavati kezava . prAptakAla manuSyeNa kSamaM kAryamarindama .
anyathA cintito hyarthaH punarbhavati so ' nyathA . anityamatayo loke narAH puruSasattama .
anyathA buddhayA hyAsannasmAsu vanavAsiSu . adRzyeSvanyathA kRSNa dRzyeSu punaranyathA .
asmAkamapi vArSNeya vane vicaratAM tadA . na tathA praNayo rAjye yathA samprati vartate .
nivRttavanavAsAn naH zrutvA vIra samAgatAH . akSauhiNyo hi saptemAstvatprasAdAjjanArdana .
imAn hi puruSavyAghrAnacintyabalapauruSAn . AttazastrAn raNe dRSTvA na vyathediha kaH pumAn .
sa bhavAn kurumadhye taM sAntvapUrvaM bhayottaram . brUyAd vAkyaM yathA mando na vyatheta suyodhanaH .
yudhiSThiraM bhImasenaM bIbhatsuM cAparAjitam . sahadevaM ca mAM caiva tvAM ca rAmaM ca kezava . . sAtyakiM ca mahAvIryaM virATaM ca sahAtmajam . dupadaM ca sahAmAtyaM dhRSTadyumnaM ca mAdhava . kAzirAjaM ca vikrAntaM dhRSTaketuM ca cedipam . mAMsazoNitabhRnmartyaH pratiyudhyeta ko yudhi .
sa bhavAn gamanAdeva sAdhayiSyatyasaMzayam . iSTamarthaM mahAbAho dharmarAjasya kevalam .
vidurazcaiva bhISmazca droNazca sahabAhnikaH . zreyaH samarthA vijJAtumucyamAnAstvayAnagha .
te cainamanuneSyanti dhRtarASTraM janAdhipam . taM ca pApasamAcAraM sahAmAtyaM suyodhanam .
zrotA cArthasya vidurastvaM ca vaktA janArdana . kamivArthaM nivartantaM sthApayetAM na varmani .
bRhadazva uvAca sa nadI : parvatAMzcaiva vanAni ca sarAMsi ca . acireNAticakrAma khecaraH khe caraniva .
tathA prayAte tu rathe tadA bhAGgAsurirnRpaH . uttarIyamadho ' pazyad bhraSTaM parapurajayaH .
tataH sa tvaramANastu paTe nipatite tadA . grahISyAmIti taM rAjA nalamAha mahAmanAH . nigRhaNeSva mahAbuddhe hayAnetAn mahAjavAn . vArSNeyo yAvadenaM me paTamAnayatAmiha .
nalastaM pratyuvAcAtha dUre bhraSTaH paTastavA yojanaM samatikrAnto nAhartuM zakyate punaH .
evamukto nalenAtha tadA bhAGgAsurirnRpaH . AsasAda vane rAjan phalavantaM bibhItakam .
taM dRSTvA bAhukaM rAjA tvaramANo ' bhyabhASata . mamApi sUta pazya tvaM saMkhyAne paramaM balam .
sarvaH sarvaM na jAnAti sarvajJo nAsti kazcana . naikatra pariniSThAsti jJAnasya puruSe kvacit .
vRkSe ' smin yAni parNAni phalAnyapi ca bAhuka . patitAnyapi yAnyatra tatraikamadhikaM zatam . ekapatrAdhikaM cAtra phalamekaM ca bAhukA paJcakoTyo ' tha patrANAM dvayorapi ca zAkhayoH . pracinuguhyasya zAkhe dve yAzcApyanyAH prazAkhikAH . AbhyAM phalasahasre dve paJconaM zatameva ca .
tato rathamavasthApya rAjAnaM bAhuko ' bravIt . parokSamiva me rAjan katthase zatrukarzana . pratyakSametat kartAsmi zAtayitvA vibhItakam . athAtra gaNite rAjan vidyate na parokSatA . pratyakSaM te mahArAja zAtayiSye bibhItakam . ahaM hi nAbhijAnAmi bhavedevaM na veti vA .
saMkhyAsyAmi phalAnyasya pazyataste janAdhipa . muhUrtamapi vArSNeyo razmIn yacchatu vAjinAm .
tamabravInRpaH sUtaM nAyaM kAlo vilambitum . bAhukastvabravIdenaM paraM yatnaM samAsthitaH . pratIkSasva muhUrtaM tvamathavA tvarate bhavAn . eSa yAti zivaH panthA yAhi vArSNeyasArathiH .
abravIdUtuparNastu sAntvayan kurunandana . tvameva yantA nAnyo ' sti pRthivyAmapi bAhuka .
tvatkRte yAtumicchAmi vidarbhAn hayakovidA zaraNaM tvAM prapanno ' smi na vighnaM kartumarhasi .
kAmaM ca te kariSyAmi yanmAM vakSyasi bAhuka . vidarbhAn yadi yAtvAdya sUryaM darzayitAsi me .
athAbravId bAhukastaM saMkhyAya me bibhItakam . tato vidarbhAn yAsyAmi kuruSvaivaM vaco mama .
akAma iva taM rAjA gaNayasvetyuvAca ha . ekadezaM ca zAkhAyAH samAdiSTaM mayAnagha . gaNayasvAzvatattvajJa tatastvaM prItimAvaha . so ' vatIrya rathAt tUrNaM zAtayAmAsa taM dumam .
tataH sa vismayAviSTo rAjAnamidamabravIt . gaNayitvA yathoktAni tAvantyeva phalAni tu .
atyadbhutamidaM rAjan dRSTavAnasmi te balam . zrotumicchAmi tAM vidyAM yayaitajjJAyate nRpa . tamuvAca tato rAjA tvarito gamane nRpa . viddhyakSahadayajJaM mAM saMkhyAne ca vizAradam .
bAhukastamuvAcAtha dehi vidyAmimAM mama . matto ' pi cAzcahRdayaM gRhANa puruSarSabha .
RtuparNastato rAjA bAhukaM kAryagauravAt . hayajJAnasya lobhAcca taM tathetyabravId vacaH .
yathoktaM tvaM gRhANedamakSANAM hRdayaM param . nikSepo me ' zvahRdayaM tvayi tiSThatu bAhukA evamuktvA dadau vidyAmRtuparNo nalAya vai .
tasyAkSahRdayajJasya zarIrAni : sRtaH kaliH . karkoTakaviSaM tIkSNaM mukhAt satatamudvaman . kalestasya tadArtasya zApAgniH sa viniHsRtaH . sa tena karzitA rAjA dIrghakAlamanAtmavAn .
tato viSavimuktAtmA svaM rUpamakarot kaliH . taM zaptumaicchat kupito niSadhAdhipatirnalaH .
tamuvAca kali to vepamAnaH kRtAJjaliH . kopaM saMyaccha nRpate kIrtiM dAsyAmi te parAm .
indrasenasya jananI kupitA mAzapat purA . yadA tvayA parityaktA tato ' haM bhRzapIDitaH .
avasaM tvayi rAjendra suduHkhamaparAjita . viSeNa nAgarAjasya dahyamAno divAnizam .
zaraNaM tvAM prapanno ' smi zRNu cedaM vaco mama ! ye ca tvAM manujA loke kIrtayiSyantyatandritAH . matprasUtaM bhayaM teSAM na kadAcid bhaviSyati . bhayArtaM zaraNaM yAtaM yadi mAM tvaM na zapsyase . evamukto nalo rAjA nyayacchat kopamAtmanaH .
tato bhItaH kaliH kSipraM praviveza bibhItakam . kalistvanyaistadAdRzyaH kathayan naiSadhena vai .
tato gatajvaro rAjA naiSadhaH paravIrahA . sampraNaSTe kalau rAjA saMkhyAyAsya phalAnyuta . mudA paramayA yuktastejasAtha pareNa vai . rathamAruhya tejasvI prayayau javanairhayaiH .
bibhItakazcAprazastaH saMvRttaH kalisaMzrayAt . hayottamAnutpatato dvijAniva punaH punaH . nalaH saMcodayAmAsa prahRSTenAntarAtmanA . vidarbhAbhimukho rAjA prayayau sa mahAyazAH .
nale ta samatikrAnte kalirapyagamad gRham . tato gatajvaro rAjA nalo ' bhUt pRthivIpatiH . vimuktaH kalinA rAjan rUpamAtraviyojitaH .
pulastya uvAca tato gaccheta rAjendra kurukSetramabhiSTutam . pApebhyo yatra mucyante darzanAt sarvajantavaH .
kurukSetraM gamiSyAmi kurukSetre vasAmyaham . ya evaM satataM brUyAt sarvapApaiH pramucyate .
pAMsavo ' pi kurukSetre vAyunA samudIritAH . api duSkRtakarmANaM nayanti paramAM gatim .
dakSiNena sarasvatyA dRSadvatyuttareNa ca . ye vasanti kurukSetre te vasanti triviSTape .
tatra mAsaM vaseddhIraH sarasvatyAM yudhiSThira . yatra brahmAdayo devA RSayaH siddhacAraNAH .
gandharvApsaraso yakSAH pannagAzca mahIpate . brahmakSetraM mahApuNyamabhigacchanti bhArata .
manasApyabhikAmasya kurukSetraM yudhiSThira . pApAni vipraNazyanti brahmalokaM ca gacchati .
gatvA hi zraddhayA yuktaH kurukSetraM kurUdvaha . phalaM prApnoti ca tadA rAjasUyAzvamedhayoH .
tato maGkhanakaM nAma dvArapAlaM mahAbalam . yakSaM samabhivAdyaiva gosahasraphalaM labhet .
tato gacchetadharmajJa viSNo : sthAnamanuttamam . satataM nAma rAjendra yatra saMnihito hariH .
tatra snAtvA ca natvA ca trilokaprabhavaM harim . azvamedhamavApnoti viSNulokaM ca gacchati . tataH pAriplavaM gacchet tIrthaM trailokyavizrutam . agniSTomAtirAtrAbhyAM phalaM prApnoti bhArata .
pRthivItIrthamAsAdya gosahasraphalaM labhet . tataH zAlUkinI gatvA tIrthasevI narAdhipa . . dazAzvamedhe snAtvA ca tadeva phalamApnuyAt . sarpadevIM samAsAdya nAgAnAM tIrthamuttamam . agniSTomamavApnoti nAgalokaM ca vindati . tato gacchetadharmajJa dvArapAlaM tarantukam . tatroSya rajanImekAM gosahasraphalaM labhet . tataH paJcanadaM gatvA niyato niyatAzanaH . koTitIrthamupaspRzya hayamedhaphalaM labhet . azvinostIrthamAsAdya rUpavAnabhijAyate .
tato gacchetadharmajJa vArAhaM tIrthamuttamam . viSNurvArAharUpeNa pUrvaM yatra sthito ' bhavat . tatra snAtvA narazreSTha agniSTomaphalaM labhet .
tato jayantyAM rAjendra somatIrthaM samAvizet . snAtvA phalamavApnoti rAjasUyasya mAnavaH .
ekahaMse naraH snAtvAH gosahasraphalaM labhet . kRtAzaucaM samAsAdya tIrthasevI narAdhipa . puNDarIkamavApnoti kRtazauto bhavecca saH .
tato muJjavaTaM nAma sthANoH sthAnaM mahAtmanaH . upoSya rajanImekAM gANapatyamavApnuyAt .
tatraiva ca mahArAja yakSiNI lokavizrutAm . snAtvAbhigamya rAjendra sarvAn kAmAnavApnuyAt .
kurukSetrasya tad dvAraM vizrutaM bharatarSabha . pradakSiNamupAvRtya tIrthasevI samAhitaH . sammitaM puSkarANAM ca snAtvArya pitRdevatAH . jAmadagnyena rAmeNa kRtaM tat sumahAtmanA . kRtakRtyo bhaved rAjannazvamedhaM ca vindati . tato rAmahradAna gacchet tIrthasevI samAhitaH .
tatra rAmeNa rAjendra tarasA dIptatejasA . kSatramutsAdya vIreNa hradAH paJca nivezitAH .
pUrayitvA naravyAghra rudhireNeti vizrutam . pitarastarpitAH sarve tathaiva prapitAmahAH .
tataste pitara : prItA rAmamUcurnarAdhipa .
pitara UcuH rAma rAma mahAbhAga prItAH sma tava bhArgava . anayA pitRbhaktyA ca vikrameNa ca te vibho . varaM vRNISva bhadraM te kimicchasi mahAdyute .
pulastya uvAca evamuktaH sa rAjendra rAmaH praharatAM varaH . abravIt prAJjalirvAkyaM pitRRn sa gagane sthitAn . bhavanto yadi me prItA yadyanucAhyatA mayi . pitRprasAdamiccheyaM tapa ApyAyanaM punaH .
yacca roSAbhibhUtena kSatramutsAditaM mayA . tatazca pApAnmucyeyaM yuSmAkaM tejasApyaham . hradAzca tIrthabhUtA me bhaveyurbhuvi vizrutAH .
etacchrutvA zubhaM vAkyaM rAmasya pitarastadA . pratyUcuH paramaprItA rAma harSasamanvitAH . tapaste vardhatAM bhUyaH pitRbhaktyA vizeSataH .
yacca roSAbhibhUtena kSatramutsAditaM tvayA . tatazca pApAnmuktastvaM patitAste svakarmabhiH .
hradAzca tava tIrthatvaM gamiSyanti na saMzayaH . hradeSu teSu yaH snAtvA pitRn saMtarpayiSyati . pitarastasya vai prItA dAsyanti bhuvi durlabham . IpsitaM ca mana : kAmaM svargalokaM ca zAzvatam .
evaM dattvA varAn rAjan rAmasya pitarastadA . Amantrya bhArgavaM prItyA tatraivAntarhitAstataH .
evaM rAmahadAH puNyA bhArgavasya mahAtmanaH . snAtvA hRdeSu rAmasya brahmacArI zubhavataH . rAmamabhyarcya rAjendra labhed bahusuvarNakam . vaMzamUlakamAsAdya tIrthasevI kurUdvaha .
svavaMzamuddhared rAjan snAtvA vai vaMzamUlake . kAyazodhanamAsAdya tIrthaM bharatasattama . zarIrazuddhiH snAtasya tasmiMstIrthe na saMzayaH . zuddhadehaca saMyAti zubhA~llokAnanuttamAn .
tato gacchetadharmajJa tIrthaM trailokyavizrutam . lokA yatroddhatAH pUrvaM viSNunA prabhaviSNunA . lokoddhAraM samAsAdya tIrthaM trailokyapUjitam . snAtvA tIrthavare rAjaillokAnuddharate svakAn .
zrItIrthaM ca samAmAdya snAtvA niyatamAnasaH . arcayitvA pitRRn devAn vindate zriyamuttamAm .
kapilAtIrthamAsAdya brahmacArI samAhitaH . tatra snAtvArcayitvA ca pitRn svAn daivatAnyapi . kapilAnAM sahasrasya phalaM vindati mAnavaH .
sUryatIrthaM samAsAdya snAtvA niyamAnasaH . arcayitvA pitRRn devAnupavAsaparAyaNaH . agniSTomamavApnoti sUryalokaM ca gacchati .
gavAM bhavanamAsAdya tIrthasevI yathAkramam . tatrAbhiSekaM kurvANo gosahasraphalaM labhet .
zaGkhinItIrthamAsAdya tIrthasevI kurUdvaha . devyAstIrthe naraH snAtvA labhate rUpamuttamam .
tato gaccheta rAjendra dvArapAlamarantukam . tacca tIrthaM sarasvatyAM yakSendrasya mahAtmanaH . tatra snAtvA naro rAjannagniSTomaphalaM labhet .
tato gaccheta rAjendra brahmAvartaM narottamaH . brahmAvarte naraH snAtvA brahmalokamavApnuyAt .
tato gaccheta rAjendra sutIrthakamanuttamam . tatra saMnihitA nityaM pitaro daivataiH saha . tatrAbhiSekaM kurvIta pitRdevArcane rataH . azvamedhamavApnoti pitRlokaM ca gacchati .
tato ' mbumatyAMdharmajJa sutIrthakamanuttamam .
kAzIzvarasya tIrtheSu snAtvA bharatasattama . sarvavyAdhivinirmukto brahmaloke mahIyate .
mAtRtIrthaM ca tatraiva yatra snAtasya bhArata . prajA vivardhate rAjannatanvIM zriyamaznute .
tataH sItavanaM gacchenniyato niyatAzanaH . tIrthaM tatra mahArAja mahadanyatra durlabham .
punAti gamanAdeva dRSTamekaM narAdhipa . kezAnabhyukSya vai tasmin pUto bhavati bhArata .
tIrthaM tatra mahArAja zvAvillomApahaM smRtam . yatra viprA naravyAghra vidvAMsastIrthatatparAH . prItiM gacchanti paramAM snAtvA bharatasattama . vAvillomApanayane tIrthe bharatasattama . prANAyAmairnirharanti svalomAni dvijottamAH . pUtAtmAnazca rAjendra prayAnti paramAM gatim .
dazAzvamedhikaM caiva tasmiMstIrthe mahIpate . tatra snAtvA naravyAghra gaccheta paramAM gatim .
tato gaccheta rAjendra mAnuSaM lokavizrutam . yatra kRSNamRgA rAjan vyAdhena zarapIDitaH . vigAhya tasmin sarasi mAnuSatvamupAgatAH . taspistIrthe naraH snAtvA brahmacArI samAhitaH .
sarvapApavizuddhAtmA svargaloke mahIyate . mAnuSasya tu pUrveNa krozamAtre mahIpate . ApagA nAma vikhyAtA nadI siddhaniSevitA . zyAmAkaM bhojane tatra yaH prayacchanti mAnavaH . devAn pitRn samuddizya tasyadharmaphalaM mahat . ekasmin bhojite vipre koTirbhavati bhojitA .
tatra snAtvArcayitvA ca pitRRn vai daivatAni ca . uSitvA rajanImekAmagniSTomaphalaM labhet .
tato gaccheta rAjendra brahmaNaH sthAnamuttamam . brahmodumbaramityeva prakAzaM bhuvi bhArata .
tatra saptarSikuNDeSu snAtasya narapuGgava . kedAre caiva rAjendra kapilasya mahAtmanaH . brahmANamadhigamyAtha zuciH prayatamAnasaH . sarvapApavizuddhAtmA brahmalokaM prapadyate . kapilasya ca kedAraM samAsAdya sudurlabham . antardhAnamavApnoti tapasA dagdhakilbiSaH .
tato gaccheta rAjendra sarakaM lokavizrutam . kRSNapakSe caturdazyAmabhigamya vRSadhvajam . labheta sarvakAmAn hi svargalokaM ca gacchati .
tisraH koTyastu tIrthAnAM sarake kurunandana .
rudrakoTyAM tathA kUpe hradeSu ca mahIpate . ilAspadaM ca tatraiva tIrthaM bharatasattama . tatra snAtvArcayitvA ca daivatAni pitRnatha . na durgatimavApnoti vAjapeyaM ca vindati .
kiMdAne ca naraH snAtvA kiMjapye ca mahIpate . aprameyamavANoti dAnaM japyaM ca bhArata .
kalazyAM vAryupaspRzya zraddadhAno jitendriyaH . agniSTomasya yajJasya phalaM prApnoti mAnavaH .
sarakasya tu pUrveNa nAradasya mahAtmanaH . tIrthaM kurukulazreSTha ambAjanmeti vizrutam .
tatra tIrthe naraH snAtvA prANAnutsRjya bhArata . nAradenAbhyanujJAto lokAn prApnotyanuttamAn .
zuklapakSe dazamyAM ca puNDIrakaM samAvizet . tatra snAtvA naro rAjan puNDarIkaphalaM labhet .
tatastriviSTapaM gacchet triSu lokeSu vizrutam . tatra vaitaraNI puNyA nadI pApapraNAzinI .
tatra snAtvArcayitvA ca zUlapANiM vRSadhvajam . sarvapApavizuddhAtmA gaccheta paramAM gatim .
tato gaccheta rAjendra phalakIvanamuttamam . tatra devAH sadA rAjan phalakIvanamAzritAH . tapazcaranti vipulaM bahu varSasahasrakam . dRSadvatyAM naraH snAtvA tarpayitvA ca devatAH . agniSTomAtirAtrAbhyAM phalaM vindati bhArata . tIrthe ca sarvadevAnAM snAtvA bharatasattama . gosahasrasya rAjendra phalaM vindati mAnavaH . pANikhAte naraH snAtvA tarpayitvA ca devatAH . agniSTomAtirAtrAbhyAM phalaM vindati bhArata . rAjasUyamavApnoti RSilokaM ca vindati .
tato gaccheta rAjendra mizrakaM tIrthamuttamam . tatra tIrthAni rAjendra mizritAni mahAtmanA . vyAsena nRpazArdUla dvijArthamiti naH zrutam . sarvatIrtheSu sa snAti mizrake snAti yo naraH .
tato vyAsavanaM gacchetriyato niyatAzanaH . manojave naraH snAtvA gosahasraphalaM labhet .
gatvA madhuvaTIM caiva devyAstIrthe naraH zuciH . tatra snAtvArcayitvA ca pitRRn devAMzca pUruSaH . sa devyA samanujJAto gosahasraphalaM labhet .
kauzikyAH saMgame yastu dRSadvatyAzca bhArata . snAti vai niyatAhAraH sarvapApaiH pramucyate .
tato vyAsasthalI nAma tatra vyAsenadhImatA . putrazokAbhitaptena dehatyAge kRtA matiH . tato devaistu rAjendra punarutthApitastadA . abhigatvA sthalIM tasya gosahasraphalaM labhet .
kiMdattaM kUpamAsAdya tilaprasthaM pradAya ca . gaccheta paramAM siddhimRNairmuktaH kurUdvaha . vedItIrthe naraH snAtvA gosahasraphalaM labhet .
ahazca sudinaM caiva dve tIrthe lokavizrute . tayoH snAtvA naravyAghra sUryalokamavApnuyAt .100 .
mRgadhUmaM tato gacchet triSu lokeSu vizrutam . tatrAbhiSekaM kurvIta gaGgAyAM nRpasattama .
arcayitvA mahAdevamazvamedhaphalaM labhet . devyAstIrthe naraH snAtvA gosahasraphalaM labhet .
tato vAmanakaM gacchet triSu lokeSu vizrutam . tatra viSNupade snAtvA arcayitvA ca vAmanam . sarvapApavizuddhAtmA viSNulokaM sa gacchati . kulampune naraH snAtvA punAti svakulaM tataH .
pavanasya hrade snAtvA marutAM tIrthamuttamam . tatra snAtvA naravyAghra viSNuloke mahIyate .
amarANAM hrade snAtvA samabhyAmarAdhipam . amarANAM prabhAveNa svargaloke mahIyate .
zAlihotrasya tIrthe ca zAlisUrye yathAvidhi . snAtvA naravarazreSTha gosahasraphalaM labhet .
zrIkujhaM ca sarasvatyAstIrthaM bharatasattama . tatra snAtvA narazreSTha agniSTomaphalaM labhet .
tato naimiSakujhaM ca samAsAdya kurUdvaha . RSayaH kila rAjendra naimiSeyAstapasvinaH . tIrthayAtrAM puraskRtya kurakSetraM gatAH purA . tataH kuJjaH sarasvatyAH kRto bharatasattama .
RSINAmavakAzaH syAd yathA tuSTikaro mahAn . tasmin kuJje naraH snAtvA agniSTomaphalaM labhet .111 . .
tato gacchetadharmajJa kanyAtIrthamanuttamam . kanyAtIrthe naraH snAtvA gosahasraphalaM labhet .
tato gaccheta rAjendra brahmaNastIrthamuttamam . tatra varNAvaraH snAtvA brAhmaNyaM labhate naraH . brAhmaNazca vizuddhAtmA gaccheta paramAM gatim .
tato gacchennarazreSTha somatIrthamanuttamam . tatra snAtvA naro rAjan somalokamavApnuyAt .
saptasArasvataM tIrthaM tato gacchennarAdhipa . yatra maGkaNakaH siddho maharSirlokavizrutaH . purA maGkaNako rAjan kuzAceNeti naH zrutam . kSataH kila kare rAjaMstasya zAkaraso ' sravat . sa vai zAkarasaM dRSTvA harSAviSTaH pranRttavAn .
tatastasmin pranRtte tu sthAvaraM jaMgamaM ca yat . pranRttamubhayaM vIra tejasA tasya mohitam .
brahmAdibhiH surai rAjaRSibhizca tapodhanaiH . vijJapto vai mahAdeva RSeratha narAdhipa .
nAyaM nRtyed yathA deva tathA tvaM kartumarhasi . taM pranRttaM samAsAdya harSAviSTena cetasA . surANAM hitakAmArthamRSi devo ' bhyabhASata .
bho bho maharSedharmajJa kimarthaM nRtyate bhavAn . harSasthAnaM kimarthaM vA tavAdya munipuGgava .
RSiruvAca tapasvinodharmapathe sthitasya dvijasattama . kiM na pazyasi me brahman karAcchAkarasaM srutam . yaM dRSTvA sampranRtto ' haM harSeNa mahatAnvitaH .
taM prahasyAbravId deva RSi rAgeNa mohitam .
ahaM tu vismayaM vipra na gacchAmIti pazya mAm . evamuktvA narazreSTha mahAdevenadhImatA . aGgulyaceNa rAjendra svAGguSThastADito ' nagha . tato bhasma kSatAd rAjan nirgataM himasaMnibham .
tad dRSTvA vIDito rAjan sa muniH pAdayorgataH . nAnyad devAt paraM mene rudrAt parataraM mahat .
surAsurasya jagato gatistyamasi zUladhRk . tvayA sarvamidaM sRSTaM trailokyaM sacarAcaram .
tvameva sarvAn casasi punareva yugakSaye . devairapi na zakyastvaM parijJAtuM kuto mayA .
tvayi sarve pradRzyante surA brahmAdayo ' nagha . sarvastvamasi lokAnAM kartA kArayitA ca ha .
tvatprasAdAt surAH sarve modantIhAkutobhayAH . evaM stutvA mahAdevabhUSirvacanamabravIt .
tvatprasAdAn mahAdeva tapo me na kSareta vai . tato devaH prahRSTAtmA brahmarSimidamabravIt .
tapaste vardhatAM vipra matprasAdAt sahasradhA . Azrame ceha vatsyAmi tvayA saha mahAmune .
saptasArasvate snAtvA arcayiSyanti ye tu mAm . na teSAM durlabhaM kiMcidihaloke paratra ca .
sArasvataM ca te lokaM gamiSyanti na saMzayaH . evamuktvA mahAdevastatraivAntaradhIyata .
tatastvauzanasaM gacchet triSu lokeSu vizrutam . yatra brahmAdayo devA RSayazca tapodhanAH .
kArtikeyazca bhagavAMstrisaMdhyaM kila bhArata . sAMnidhyamakaronnityaM bhArgavapriyakAmyayA .
kapAlamocanaM tIrthaM sarvapApapramocanam . tatra snAtvA naravyAghra sarvapApaiH pramucyate .
agnitIrthaM tato gacchet tatra snAtvA nararSabha . agnilokamavApnoti kulaM caiva samuddharet .
vizvAmitrasya tatraiva tIrthaM bharatasattama . tatra snAtvA narazreSTha brAhmaNyamadhigacchati .
brahmayoni samAsAdya zuciH prayatamAnasaH . tatra snAtvA naravyAghra brahmalokaM prapadyate . punAtyAsaptamaM caiva kulaM nAstyatra saMzayaH .
tato gacchet rAjendra tIrthaM trailokyavizrutam . pRthUdakamiti khyAtaM kArtikakeyasya vai nRpa . tatrAbhiSekaM kurvIta pitRdevArcane rataH .
ajJAnAjjJAnato vApi striyA vA puruSeNa vA . yat kiMcidazubhaM karma kRtaM mAnuSabuddhinA . tat sarvaM nazyate tatra snAtamAtrasya bhArata . azvamedhaphalaM cAsya svargalokaM ca gacchati .
puNyamAhuH kurukSetraM kurukSetrAt sarasvatI . sarasvatyAzca tIrthAni tIrthebhyazca pRthUdakam .
uttamaM sarvatIrthAnAM yastyajedAtmanastanum . pRthUdake japyaparo naiva zvo maraNaM tapet .
gItaM sanatkumAreNa vyAsena ca mahAtmanA . evaM sa niyataM rAjannabhigacchet pRthUdakam .
pRthUdakAt tIrthatamaM nAnyat tIrthaM kurUdvaha . tanmedhyaM tat pavitraM ca pAvanaM ca na saMzayaH .
tatra snAtvA divaM yAnti ye ' pi pApakRto narAH . pRthUdake narazreSTha evamAhurmanISiNaH .
madhusravaM ca tatraiva tIrthaM bharatasattama . tatra snAtvA naro rAjan gosahasraphalaM labhet .
tato gaccheta rAjendra tIrthaM medhyaM yathAkramam . sarasvatyaruNAyAzca saMgamaM lokavizrutam .
trirAtropoSitaH snAtvA mucyate brahmahatyayA . agniSTomAtirAtrAbhyAM phalaM vindati mAnavaH . AsaptamaM kulaM caiva punAti bharatarSabha .
ardhakIlaM ca tatraiva tIrthaM kurukulodvaha . viprANAmanukampArthaM darbhiNA nirmitaM purA . vratopanayanAbhyAM cApyupavAsena vApyuta . kriyAmantraizca saMyukto brAhmaNaH syAnna saMzayaH . kriyAmantravihIno ' pi tatra snAtvA nararSabhA cIrNavrato bhaved vidvAn dRSTametat purAtanaiH .
samudrAzcApi catvAraH samAnItAzca darbhiNA . teSu sAto narazreSTha na durgatimavApnuyAt . phalAni gosahasrANAM caturNAM vindate ca saH .
tato gacchetadharmajJa tIrthaM zatasahasrakam . sAhasrakaM ca tatraiva dve tIrthe lokavizrute . ubhayohi naraH snAtvA gosahasraphalaM labhet . dAnaM vApyupavAso vA sahasraguNitaM bhavet .
tato gaccheta rAjendra reNukAtIrthamuttamam . tIrthAbhiSekaM kurvIta pitRdevArcane rataH . sarvapApavizuddhAtmA agniSTomaphalaM labhet .
vimocanamupaspRzya jitamanyurjitendriyaH . pratigrahakRtairdoSaiH sarvaiH sa parimucyate .
tataH paJcavaTIM gatvA brahmacArI jitendriyaH . puNyena mahatA yuktaH satAM loke mahIyate .
yatra yogezvaraH sthANuH svayameva vRSadhvajaH . tamarcayitvA devezaM gamanAdeva sidhyati .
taijasaM vAruNaM tIrthaM dIpyamAnaM svatejasA . yatra brahmAdibhirdevairRSibhizca tapodhanaiH . sainApatyena devAnAmabhiSikto guhastadA . taijasasya tu pUrveNa kurutIrthaM kurUdvaha .
kurutIrthe naraH snAtvA brahmacArI jitendriyaH . sarvapApavizuddhAtmA brahmalokaM prapadyate .
svargadvAraM tato gacchenniyato niyatAzanaH . svargalokamavApnoti brahmalokaM ca gacchati .
tato gacchedanarakaM tIrthasevI narAdhipa . tatra snAtvA naro rAjan na durgatimavApnuyAt . tatra brahmA svayaM nityaM devaiH saha mahIpate . anvAste puruSavyAghra nArAyaNapurogamaiH .
sAMnidhyaM tatra rAjendra rudrapalyAH kurUdvaha . abhigamya ca tAM devIM na durgatimavApnuyAt .
tatraiva ca mahArAja vizvezvaramumApatim . abhigamya mahAdevaM mucyate sarvakilbiSaiH .
nArAyaNa cAbhigamya padmanAbhamaridama . rAjamAno mahArAja viSNulokaM ca gacchati . tIrtheSu sarvadevAnAM snAtaH sa puruSarSabha . sarvaduHkhaiH parityakto dyotate zazivannaraH .
tataH svastipuraM gacchet tIrthasevI narAdhipa . pradakSiNamupAvRtya gosahasraphalaM labhet .
pAvanaM tIrthamAsAdya tarpayet pitRdevatAH . agniSTomasya yajJasya phalaM prApnoti bhArata .
gaGgAhradazca tataiva kUpazca bharatarSabha . tisraH koTyastu tIrthAnAM tasmin kUpe mahIpate .
tatra snAtvA naro rAjan svargalokaM prapadyate . AphagAyAM naraH snAtvA arcayitvA mahezvaram . gANapatyamavApnoti kulaM caiva samuddharet .
tataH sthANuvaTaM gacchet triSu lokeSu vizrutam . tatrA snAtvA sthito rAtri rudralokamavApnuyAt .
badarIpAcanaM gacched vasiSThasyAzramaM tataH . badarI bhakSayet tatra trirAtropoSito naraH . samyag dvAdazavarSANi badarI bhakSayet tu yaH . trirAtropoSitastena bhavet tulyo narAdhipa . rudramArga samAsAdya tIrthasevI narAdhipa . ahorAtropavAsena zakraloke mahIyate .
ekarAtraM samAsAdya ekarAtroSito naraH . niyataH satyavAdI ca brahmaloke mahIyate .
tato gaccheta rAjendra tIrthaM trailokyavizrutam . AdityasyAzramo yatra tejorAzermahAtmanaH . tasmiMstIrthe naraH snAtvA pUjayitvA vibhAvasum . AdityalokaM vrajati kulaM caiva samuddharet .
somatIrthe naraH snAtvA tIrthasevI narAdhipa . somalokamavApnoti naro nAstyatra saMzayaH .
tato gacchetadharmajJa dadhIcasya mahAtmanaH . tIrthaM puNyatamaM rAjan pAvanaM lokavizrutam . yatra sArasvato yAtaH so ' GgirAstapaso nidhiH .
tasmiMstIrthe naraH snAtvA vAjimedhaphalaM labhet . sArasvatIM gatiM caiva labhate nAtra saMzayaH .
tataH kanyAzramaM gacchenniyato brahmacaryavAn . trirAtropoSito rAjan niyato niyatAzanaH . labhet kanyAzataM divyaM svargalokaM ca gacchati .
tato gacchetadharmajJa tIrthaM saMnihatImapi .
tatra brahmAdayo devA RSayazca tapodhanAH . mAsi mAsi samAyAnti puNyena mahatAnvitAH .
saMnihatyAmupaspRzya rAhugraste divAkare . azvamedhazataM tena tatreSTaM zAzvataM bhavet .
pRthivyAM yAni tIrthAni antarikSacarANi ca . nadyo hradAstaDAgAzca sarvaprasravaNAni ca . udapAnAni vApyazca tIrthAnyAyatanAni ca . ni : saMzayamamAvAsyAM sameSyanti narAdhipa . mAsi mAsi naravyAghra saMnihatyAM ca saMzayaH . tIrthasaMnihanAdeva saMnihatyeti vizrutA .
tatra snAtvA ca pItvA ca svargaloke mahIyate . amAvasyAM tu tatraiva rAhugraste divAkare . yaH zrAddhaM kurute martyastasya puNyaphalaM zRNu . azvamedhasahasrasya samyagiSTasya yat phalam . snAta eva samApnoti kRtvA zrAddhaM ca mAnavaH . yat kiMcid duSkRtaM karma striyA vA puruSeNa vA .198 . snAtamAtrasya tat sarvaM nazyate nAtra saMzayaH . pAvarNena yAnena brahmalokaM prapadyate .
abhivAdya tato yakSaM dvArapAlaM macakrukam . koTitIrthamupaspRzya labhed bahusuvarNakam .
gaGgAhradazca tatraiva tIrthaM bharatasattama . tatra snAyItadharmajJa brahmacArI samAhitaH . rAjasUyAzvamedhAbhyAM phalaM vindati mAnavaH .
pRthivyAM naimiSaM tIrthamantarikSe ca puSkaram . trayANAmapi lokAnAM kurukSetraM viziSyate . pAMsavo ' pi kurukSetrAd vAyunA samudIritAH . api duSkRtakarmANaM nayanti paramAM gatim . dakSiNena sarasvatyA uttareNa dRSadvatIm . ye vasanti kurukSetre te vasanti triviSTape .
kurukSetre gamiSyAmi kurukSetre vasAmyaham . apyekAM vAcamutsRjya sarvapApaiH pramucyate .
brahmavedI kurukSetraM puNyaM brahmarSisevitam . tasmin vasanti ye mA na te zocyAH kathaMcana .207 .
tarantukArantukayoryadantaraM rAmahradAnAM ca macakrukasya ca . etat kurukSetrasamantapaJcaka pitAmahasyottaravedirucyate .
yudhiSThira uvAca yadA bhagavato ' tyarthamAsId rAjA mahAn vasuH . kimarthaM sa paribhraSTo viveza vivaraM bhuvaH .
bhISma uvAca atrApyudAharantImamitihAsaM purAtanam . RSINAM caiva saMvAdaM tridazAnAM ca bhArata .
ajena yaSTavyamiti prAhurdevA dvijottamAn . sa ca cchAgo ' pyajo jJeyo nAnyaH pazuriti sthitiH .
RSaya UcuH bIjairyajJeSu yaSTavyamiti vai vaidikI zrutiH . ajasaMjJAni bIjAni cchAgaM no hantumarhatha .
naiSa dharmaH satAM devA yatra vadhyeta vai pazuH . idaM kRtayugaM zreSThaM kathaM vadhyeta vai pazuH .
bhISma uvAca teSAM saMvadatAmevamRSINAM vibudhaiH saha . mArgAgato nRpazreSThastaM dezaM prAptavAn vasuH . antarikSacaraH zrImAn samagrabalavAhanaH .
taM dRSTvA sahasA ' ' yAntaM vasuM te tvantarikSagam . UcurdvijAtayo devAneSa cchetsyati saMzayam .
yajvA dAnapatiH zreSThaH sarvabhUtahitapriyaH . kathaMsvidanyathA brUyAdeSa vAkyaM mahAn vasuH .
evaM te saMvidaM kRtvA vibudhA RSayastathA . apRcchan sahitAbhyetya vasu rAjAnamantikAt .
bho rAjan kena yaSTavyamajenAhosvidauSadhaiH . etannaH saMzayaM chindhi pramANaM no bhavAn mataH .
sa tAn kRtAJjalirbhUtvA paripapraccha vai vasuH . kasya vai ko mataH kAmo brUta satyaM dvijottamAH .
RSaya UcuH dhAnyairyaSTavyamityeva pakSo ' smAkaM narAdhipa . .12 . devAnAM tu pazuH pakSo mato rAjan vadasva naH .
bhISma uvAca devAnAM tu mataM jJAtvA vasunA pakSasaMzrayAt . chAgenAjena yaSTavyamevamuktaM vacastadA .
kupitAste tataH sarve munayaH sUryavarcasaH . UcurvasuM vimAnasthaM devapakSArthavAdinam . surapakSo gRhItaste yasmAt tasmAd divaH pata . adyaprabhRti te rAjannAkAze vihatA gatiH . asAcchApAbhighAtena mahIM bhittvA pravekSyasi . (viruddhaM vedasUtrANAmuktaM yadi bhavennRpa . vayaM viruddhavacanA yadi tatra patAmahe . .)
tatastasmin muhUrte ' tha rAjoparicarastadA . adho vai sambabhUvAzu bhUmervivarago nRpa .
smRtistvenaM na hi jahau tadA nArAyaNAjJayA . devAstu sahitAH sarve vasoH zApavimokSaNam .
cintayAmAsuravyagrAH sukRtaM hi nRpasya tat . anenAsmatkRte rAjJA zApaH prApto mahAtmanA .
asya pratipriyaM kAryaM sahitai ! divaukasaH . iti buddhyA vyavasyAzu gatvA nizcayamIzvarAH . UcuH saMhaSTamanaso rAjoparicaraM tadA . brahmaNyadevabhaktastvaM surAsuragururhariH . kAmaM sa tava tuSTAtmA kuryAcchApavimokSaNam .
mAnanA tu dvijAtInAM kartavyA vai mahAtmanAm . avazyaM tapasA teSAM phalitavyaM nRpottama .
yatastvaM sahasA bhraSTa AkAzAnmedinItalam . ekaM tvanugrahaM tubhyaM dadmo vai dadmo vai nRpasattamA yAvat tvaM zApadoSeNa kAlamAsiSyase ' nagha . .
bhUmervivarago bhUtvA tAvat tvaM kAlamApsyasi . yajJeSu suhutAM viprairvasordhArAM samAhitaiH . prApsyase ' smadanudhyAnAnmA ca tvAM glAniraspRzat .
na kSutpipAse rAjendra bhUmezchidre bhaviSyataH . vasordhArAbhipItatvAt tejasA ' ' pyAyitena ca . sa devo ' smadvarAt prIto brahmalokaM hi neSyati .
evaM dattvA varaM rAjJe sarve te ca divaukasaH . gatAH svabhavanaM devA RSayazca tapodhanAH .
cakre vasustataH pUjAM viSvaksenAya bhArata . japyaM jagau ca satataM nArAyaNamukhodgatam .
tatrApi paJcabhiryajJaiH paJcakAlAnariMdama . ayajaddhariM surapatiM bhUmervivarago ' pi san .
tato ' sya tuSTo bhagavAn bhaktyA nArAyaNo hariH . ananyabhaktasya satastatparasya jitAtmanaH .
varado bhagavAn viSNuH samIpasthaM dvijottamam . garutmantaM mahAvegamAbabhASepsitaM tadA .
dvijottama mahAbhAga pazyatAM vacanAnmama . samrAT rAjA vasurnAma dharmAtmA saMzitavrataH . brAhmaNAnAM prakopena praviSTo vasudhAtalam .
mAnitAste tu viprendrAstvaM tu gaccha dvijottama .
bhUmervivarasaMguptaM garuDeha mamAjJayA . adhazcaraM nRpazreSThaM khecaraM kuru mA ciram .
garutmAnatha vikSipya pakSau mArutavegavAn . viveza vivaraM bhUmeryatrAste pArthivo vasuH .
tata enaM samutkSipya sahasA vinatAsutaH . utpapAta nabhastUrNaM tatra cainamamuJcata .
asmin muhUrte saMjajJe rAjoparicaraH punaH . sazarIro gatazcaiva brahmalokaM nRpottamaH .
evaM tenApi kaunteya vAgdoSAd devatAjJayA . prAptA gatiravastAt tu dvijazApAnmahAtmanA .
kevalaM puruSastena sevito harirIzvaraH . tataH zIghraM jahau zApaM brahmalokamavApa ca .
bhISma uvAca etat te sarvamAkhyAtaM sambhUtA mAnavA yathA . nArado ' pi yathA zvetaM dvIpaM sa gatavAnRSiH . tat te sarvaM pravakSyAmi zRNuSvaikamanA nRpa . .
vaizampAyana uvAca evamuktastu kaunteyo guDAkezena pANDavaH . novAca kiMcit kauravyastato dvaipAyano ' bravIt .
vyAsa uvAca bIbhatsorvacanaM saumya satyametad yudhiSThira . zAstradRSTaH paro dharmaH sthito gArhasthyamAzritaH .
svadharmaM cara dharmajJa yathAzAstraM yathAvidhi . na hi gArhasthayamutsRjya tavAraNyaM vidhIyate .
gRhasthaM hi sadA devAH pitaro ' tithayastathA . bhRtyAzcaivopajIvanti tAn bharasva mahIpate .
vayAMsi pazavazcaiva bhUtAni ca janAdhipa . gRhasthaireva dhAryante tasmAccherUSTho gRhAzramI .
so ' yaM caturNAmeteSAmAzramANAM durAcaraH . taM carAdya vidhi pArtha duzcaraM durbalendriyaiH
vedajJAnaM ca te kRtsnaM tapazcAcaritaM mahat . pitRpaitAmahaM rAjyaM dhuryavad voDhumarhasi .
tapo yajJastathA vidyA bhakSyamindriyasaMyamaH . dhyAnamekAntazIlatvaM turjJAinaM ca zaktitaH . brAhmaNAnAM mahArAja ceSTA saMsiddhikArikA .
kSatriyANAM tu vakSyAmi tavApi viditaM punaH . yajJo vidyA samutthAnamasaMtoSaH zriyaM prati . daNDadhAraNamugratvaM prajAnAM paripAlanam . vedajJAnaM tathA kRtsnaM tapaH sucaritaM tathA . draviNopArjanaM bhUri pAtre ca pratipAdanam . etAni rAjJAM karmANi sukRtAni vizAmpate . imaM lokamamuM caiva sAdhayantIti naH zrutam .
eSAM jyAyastu kaunteya daNDadhAraNamucyate . balaM hi kSatriye nityaM bale daNDaH samAhitaH .
etA vidyAH kSatriyANAM rAjan saMsiddhikArikAH . api gAthAmimAM cApi bRhaspatiragAyata .
bhUmiretau nigirati sarpo bilazayAniva . rAjAnaM cAviroddhAraM brAhmaNaM cApravAsinam .15 . .
sudyumnazcApi rAjarSiH zrUyate daNDadhAraNAt . prAptavAn paramAM siddhiM dakSaH prAcetaso yathA .
yudhiSThira uvAca bhagavan karmaNA kena sudyumno vasudhAdhipaH . saMsiddhiM paramAM prAptaH zrotumicchAmi taM nRpam .
vyAsa uvAca atrApyudAharantImamitihAsaM purAtanam . zaGkhaca likhitazcAstAM bhrAtarau saMzitavratau .
tayorAvasathAvAstAM ramaNIyau pRthak pRthak . nityapuSpaphalairvRkSarupetau bAhudAmanu .
tataH kadAcillikhitaH zaGkhasyAzramamAgataH . yadRcchayAthazaGkho ' pi niSkrAnto ' bhavadAzramAt .
so ' bhigamyAzramaM bhrAtuH zaGkhasya likhitastadA . phalAni pAtayAmAsa samyakpariNatAnyuta .
tAnyupAdAya visrabyo bhakSayAmAsa sa dvijaH . tasmiMzca bhakSayatyeva zaGkho ' pyAzramamAgataH .
bhakSayantaM tu taM dRSTvA zaGkho bhrAtaramabravIt . kutaH phalAnyavAptAni hetunA kena khAdasi .
so ' bravId bhrAtaraM jyeSThamupasRtyAbhivAdya ca . ita eva gRhItAni mayeti prahasanniva .
tamabravIt tathA zaGkhastIvraroSasamanvitaH . steyaM tvayA kRtamidaM phalAnyAdadatA svayam .
gaccha rAjAnamAsAdya svakarma kathayasva vai . adattAdAnamevaM hi kRtaM pArthivasattama .
stenaM mAM tvaM viditvA ca svadharmamanupAlaya . zIghraM dhAraya caurasya mama daNDaM narAdhipa .
ityuktastasya vacanAt sudyumnaM sa narAdhipam . abhyagacchanmahAbAho likhitaH saMzitavrataH .
sudyumnastvantapAlebhyaH : zrutvA likhitamAgatam . abhyagacchat sahAmAtyaH padbhyAmeva janezvaraH .
tamabravIt samAgamya sa rAjA dharmavittamam . kimAgamanamAcakSva bhagavan kRtameva tat . evamuktaH sa viprarSiH sudyumnamidamabravIt . pratizrutya kariSyeti zrutvA tat kartumarhasi .
sudyumna uvAca anisRSTAni guruNA phalAni manujarSabha . bhakSitAni mahArAja tatra mAM zAdhi mA ciram . pramANaM cenmato rAjA bhavato daNDadhAraNe . anujJAyAmapi tathA hetuH syAd brAhmaNarSabha . .
sa bhavAnabhyanujJAtaH zucikarmA mahAvrataH . brUhi kAmAnato ' nyAMstvaM kariSyAmi hi te vacaH .
vyAsa uvAca saMchandyamAno brahmaSiH pArthivena mahAtmanA . nAnyaM sa varayAmAsa tasmAd daNDAdRte varam .
tataH sa pRthivIpAlo likhitasya mahAtmanaH . karau pracchedayAmAsa dhRtadaNDo jagAma saH .
sa gatvA bhrAtaraM zaGkhamArtarUpo ' bravIdidam . dhRtadaNDasya durbuddherbhavAMstat kSantumarhati .
zaGkha uvAca na kupye tava dharmajJa na tvaM dUSayase mamA sunirmalaM kulaM brahmannasmiJjagati vizrutam . dharmastu te vyatakrAntastataste niSkRtiH kRtAH .
tvaM gatvA bAhudAM zIghraM tarpayasva yathAvidhi . devAnRSIn piDhezcaivaM mA cAdharme manaH kRthAH .
tasya tad vacanaM zrutvA zaGkhasya likhitastadA . avagAhyApagAM puNyAmudakArthaM pracakrame .
prAdurAstAM tatastasya karau jalajasaMnibhau . tataH sa vismito bhrAturdarzayAmAsa tau karau .
zaGkha uvAca tatastamabravIcchaGkhastapasedaM kRtaM mayA . mA ca te ' tra vizaGkAbhUd daivamatra vidhIyate .
likhita uvAca kiM tu nAhaM tvayA pUtaH pUrvameva mahAdyute . yasya te tapaso vIryamIdRzaM dvijasattama .
zaGkha uvAca evametanmayA kAryaM nAhaM daNDadharastava . sa ca pUto narapatistvaM cApi pitRbhiH saha .
vyAsa uvAca sa rAjA pANDavazreSTha zreyAn vai tena karmaNA . prAptavAn paramAM siddhiM dakSaH prAcetaso yathA .
eSa dharmaH kSatriyANAM prajAnAM paripAlanam . utpatho ' nyo mahArAja mA sma zoke manaH kRthAH .
bhrAturasya hitaM vAkyaM zRNu dharmajJa sattama . daNDa eva hi rAjendra kSatradharmo na muNDanam .
kuntyuvAca bhagavazvazuro me ' si daivatasyApi daivatam . sa me devAtidevastvaM zRNu satyA giraM mama .
tapasvI kopano vipro durvAsA nAma me pituH . bhikSAmupAto bhoktuM tamahaM paryatoSayam . zaucena tvAgasastyAgaiH zuddhena manasA tathA . kopasthAneSvapi mahatsvakuSyanna kadAcana . .
sa prIto varado me ' bhUt kRtakRtyo mahAmuniH . avazyaM te gRhItavyamiti mAM so ' bravId vacaH .
tataH zApabhayAd vipramavocaM punareva tam . evamastviti ca prAha punareva sa me dvijaH . dharmasya jananI bhadre bhavitrI tvaM zubhAnane . vaze sthAsyanti te devA yAMstvamAvAhayiSyasi .
ityuktvAntarhito viprastato ' haM vismitAbhavam . na ca sarvAsvavasthAsu ramRtirme vipraNazyati .
atha harmyatalasthAhaM ravimudyantamIkSatI . saMsmRtya tadRServAkyaM spRhayantI divAnizam .
sthitA ' haM bAlabhAvena tatra doSamabuddhyatI . atha devaH sahasrAMzumatsamIpagato ' bhavat .
dvidhA kRtvA ' ' tmano dehaM bhUmau ca gagane ' pi ca . tatApa lokAnekena dvitIyenAgamat sa mAm .
sa mAmuvAca vepantIM varaM matto vRNISva ha . gamyatAmiti taM cAhaM praNamya zirasA ' vadam .
sa mAmuvAca tigmAMzuvRthA ' ' hvAnaM na me kSamam . dhakSyAmi tvAM ca vipraM ca yena datto varastava .
tamahaM rakSatI vipraM zApAdanapakAriNam . putro me tvatsamo deva bhavediti tato ' bravam .
tato mAM tejasA ' ' vizya mohayitvA ca bhAnumAn . uvAca bhavitA putrastavetyabhyagamad divam .
tato ' hamantarbhavane piturvRttAntarakSiNI . gUDhotpannaM sutaM bAlaM jale karNamavAsRjam .
nUnaM tasyeva devasya prasAdAt punareva tu . kanyA ' hamabhavaM vipra yathA prAha sa mAmRSiH .
sa mayA mUDhayA putro jJAyamAno ' pyupekSitaH . tanmAM dahati viprarSe yathA suviditaM tava .
yadi pApamapApaM vA tavaitad vivRtaM mayA . tanme dahantaM bhagavan vyapanetuM tvamarhasi .
yaccAsya rAjJo viditaM hRdisthaM bhavato ' nagha . taM cAyaM labhatAM kAmamadyaiva munisattama .
ityuktaH pratyuvAcedaM vyAso vedavidAM varaH . sAdhu sarvamidaM bhAvyamevametad yathA ' ' tya mAm .
aparAdhazca te nAsti kanyAbhAvaM gatA hyasi . devAzcaizcaryavanto vai zarIrANyAvizanti vai .
santi devanikAyAzca saMkalpAjjanayanti ye . vAcA dRSTyA tathA sparzAt saMgharSeNeti paJcadhA . .
manuSyadharmo daivena dharmeNa hi na duSyati . iti kunti vijAnIhi vyetu te mAnaso jvaraH .
sarvaM balavatAM pathyaM sarvaM balavatAM zuci . sarvaM balavatAM dharmaH sarvaM balavatAM svakam .
saMjaya uvAca karNasya vacanaM zrutvA kezavaH paravIrahA . uvAca prahasan vAkyaM smitapUrvamidaM yathA .
zrIbhagavAnuvAca api tvAM na labhet karNa rAjyalambhopapAdanam . mayA dattAM hi pRthivIM na prazAsitumicchasi .
dhruvo jayaH pANDavAnAmitIdaM na saMzayaH kazcana vidyate ' tra . jayadhvayo dRzyate pANDavasya samucchrito vAnararAja ugraH .
divyA mayAyA vihitA bhaumanena samucchritA indraketuprakAzA . divyAni bhUtAni jayAvahAni dRzyanti caivAtra bhayAnakAni .
na sajjate zailavanaspatibhya UrdhvaM tiryagayojanamAtrarUpaH . zrImAn dhvajaH karNa dhanaMjayasya samucchritaH pAvakatulyarUpaH .
yadA drakSyasi saMgrAme zvetAzraM kRSNasArathim . aindramastraM vikurvANamubhe cApyagnimArute .
gANDIvasya ca nirghoSaM visphUrjitamivAzaneH . na tadA bhavitA tretA na kRtaM dvAparaM na ca .
yadA drakSyasi saMgrAme kuntIputraM yudhiSThiram . japahomasamAyuktaM svAM rakSantaM mahAcamUm .
Adityamiva durdharSaM tapantaM zatruvAhinIm . na tadA bhavitA tretA na kRtaM dvAparaM na ca .
yadA drakSyasi saMgrAme bhImasenaM mahAbalam . duHzAsanasya rudhiraM pItvA nRtyantamAhave .
prabhinnamiva mAtaGgaM pratidviradaghAtinam . na tadA bhavitA tretA na kRtaM dvAparaM na ca .
yadA drakSyasi saMgrAme droNaM zAntanavaM kRpam . suyodhanaM ca rAjAnaM saindhavaM ca jayadratham .
yuddhAyApatatastUrNaM vAritAn savyasAcinA . na tadA bhavitA tretA na kRtaM dvAparaM na ca .
yadA drakSyasi saMgrAme mAdrIputrau mahAbalau . vAhinIM dhArtarASTrANAM kSobhayantau gajAviva .
vigADhe zastrasampAte paravIrarathArujau . na tadA bhavitA tretA na kRtaM dvAparaM na ca .
brUyAH karNa ito gatvA droNaM zAntanavaM kRpam . saumyo ' yaM vartate mAsaH suprApayavasendhanaH .
sauSadhivanasphItaH phalavAnalpamakSikaH . niSpako rasavattoyo nAtyuSNaziziraH sukhaH .
saptamAccApi divasAdamAvAsyA bhaviSyati . saMgrAmo yujyatAM tasyAM tAmAhuH zakradevatAm .
tathA rAjJo vadeH sarvAn ye yuddhAyAbhyupAgatAH . yad vo manISitaM tad vai sarvaM sampAdayAmyaham .
rAjAno rAjaputrAzca duryodhanavazAnugAH . prApya zastreNa nidhanaM prApsyanti gatimuttamAm .
saMjaya uvAca manIkinInAM pramukhe mahAtmA . yayau sapatnAn prati jAtakopo vRtaH samagreNa balena bhISmaH .
taM droNaduryodhanabAlikAzca tathaiva durmarSaNacitrasenau . nRpAstathA ' nye prayayuH samantAt .
sa tairmahadbhizca mahArathaizca tejasvibhirvIryavaddhizca rAjan . vRtaH sa devairiva vajrapANiH .
tasminnanIkapramukhe viSaktA dodhUyamAnAzca mahApatAkAH . suraktapItAsitapANDurAbhA mahAgajaskandhagatA virejuH .
sA vAhinI zAntanavena guptA mahArathairvAraNavAjibhizca . babhau savidyutstanayilukalpA jalAgamai dyauriva jAtameghA .
tato raNAyAbhimukhI prayAtA pratyarjunaM zAntanavAbhiguptA . senA mahogrA sahasA kurUNAM vego yathA bhIma ivApagAyAH .
taM vyAlanAnAvidhagUDhasAraM gajAzvapAdAtarathaughapakSam . vyUhaM mahAmeghasamaM mahAtmA dadarza dUrAt kapirAjaketuH .
viniryayau ketumatA rathena nararSabhaH zvetahayena vIraH . varUthinA sainyamukhe mahAtmA vadhe dhRtaH sarvasapatnayUnAm .
sUpaskaraM sottarabandhureSaM yattaM yadUnAmRSabheNa saMkhye . kapidhvajaM prekSya viSedurAjau sahaiva putraistava kauraveyAH .
prakarSatA guptamudAyudhena kirITinA lokamahArathena . zcatuzcatuLalasahasrakarNam .
yathA hi pUrve ' hani dharmarAjJA vyUhaH kRtaH kauravasattamena . tathA na bhUto bhuvi mAnuSeSu na dRSTapUrvo na ca saMzrutazca .
tato yathAdezamupetya tasthuH pAJcAlamukhyAH saha cedimukhyaiH . tataH samAdezasamAhatAni bherIsahasrANi vinedurAjau .
zaGkhasvanAstUryarathasvanAzca sarveSvanIkeSu sasiMhanAdAH . tataH sabANAni mahAsvanAni visphAryamANAni dhanUMSi vIraiH .
kSaNena bherIpaNavapraNAdAnantardadhuH zaGkhamahAsvanAzca . tacchaGkhazabdAvRtamantarikSamudbhUtabImAdbhutareNujAlam .
mAlokya vIrAH sahasAbhipetuH . rathI rathenAbhihataH sasUtaH papAta sAzvaH sarathaH saketuH .
gajo gajenAbhihataH papAta padAtinA cAbhihataH padAtiH . ?rIkRtAnyadbhutadarzanAni . prAsaizca khaDDaizca samAhatAni sadazvavRndAni sadazvavRndaiH .
suvarNatArAgaNabhUSitAni sUryaprabhAbhAni zarAvarANi . vidAryamANAni parazvadhaizca prAsaizca khaDDaizca nipeturukm .
gajaiviSANairvarahastarugNAH kecit sasUtA rathinaH prapetuH . gajarSabhAzcApi ratharSabheNa nipAtitA bANahatAH pRthivyAm .
gajaughavegoddhatasAditAnAM zrutvA viSeduH sahasA manuSyAH . AsvinaM sAdipadAtiyUnAM viSANagAtrAvaratADitAnAm .
sambhrAntanAgAzvarathe muhUrte mahAkSaye sAdipadAtiyUnAm . mahArathaiH samparivAryamANo dadarza bhISmaH kapirAjaketum .
taM paJcatAlocchritatAlaketuH sadazvavegAdbhutavIryayAnaH . mahAstrabANAzanidIptimantaM kirITinaM zAntanavo ' bhyadhAvat .
mindrAtmajaM droNamukhA vimaH . kRpazca zalyazca viviMzatizca duryodhanaH saumadattizca rAjan .
tato rathAnAM pramukhAdupetya sarvAstravit kAJcanacitravarmA . stAnarjunasyAtmasuto ' bhimanyuH .
masahyakarmA vinihatya kArSNiH . babhau mahAmantrahutArcimAlI bhagavAnivAgniH . sadogataH san
tataH sa tUrNaM rudhirodaphenAM kRtvA nadImAzu raNe ripUNAm . jagAma saubhadramatItya bhISmo mahArathaM pArthamadInasattvaH .
tataH prahasyAdbhutavikrameNa gANDIvamuktena zilAzitenA vipAThajAlena mahAstrajAlaM vinAzayAmAsa kirITamAlI .
saktakarmA kapirAjaketuH . bhISmaM mahAtmAbhivavarSa tUrNaM zaraughajAlairvimalaizca bhallaiH .
tathaiva bhISmAhatamantarikSa mahAstrajAlaM kapirAjaketoH . vizIryamANaM dadRzustvadIyA divAkareNeva tamo ' bhibhUtam .
madInavat satpuruSottamAbhyAm . dadarza lokaH kurusuMjayAca tad dvairathaM bhISmadhanaMjayAbhyAm .
janamejaya uvAca astauSId yairimaM vyAsaH sa ziSyo madhusUdanam . nAmabhirvividhaireSAM niruktaM bhagavan mama . vaktumarhasi zuzrUSoH prajApatipaterhareH . zrutvA bhaveyaM yat pUtaH zaraccandra ivAmalaH .
vaizampAyana uvAca zRNu rAjana yathA ' ' caSTa phAlgunasya hariH prabhuH . prasannAtmA ' ' tmano nAmnAM niruktaM guNakarmajam .
nAmabhiH kIrtitaistasya kezavasya mahAtmanaH . pRSTavAn kezavaM rAjan phAlgunaH paravIrahA .
arjuna uvAca bhagavan bhUtabhavyeza sarvabhUtasRgavyaya . lokadhAma jagannAtha lokAnAmabhayaprada .
yAni nAmAni te deva kIrtitAni maharSibhiH . vedeSu sapurANeSu yAni guhyAni karmabhiH . teSAM niruktaM tvatto ' haM zrotumicchAmi kezava . na hyanyo varNa yennAmnAM niruktaM tvAmRte prabho .
zrIbhagavAnuvAca Rgvede sayajurvede tathaivAtharvasAmasu . purANe sopaniSade tathaiva jyautiSe ' rjuna . sAMkhye ca yogazAstre ca Ayurvede tathaiva ca . bahUni mama nAmAni kIrtitAni maharSibhiH . gauNAni tatra nAmAni karmajAni ca kAnicit . niruktaM karmajAnAM tvaM zRNuSva prayato ' nagha .
kathyamAnaM mayA tAta tvaM hi me ' rdhaM smRtaH purA . namo ' tiyazase tasmai dehinAM paramAtmane .
nArAyaNAya vizvAya nirguNAya guNAtmane . yasya prasAdajo brahmA rudrazca krodhasambhavaH .
yo ' sau yonirhi sarvasya sthAvarasya carasya ca . aSTAdazaguNaM yat tat sattvaM sattvavatAM vara . prakRtiH sA parA mahyaM rodasI yogadhAriNI .
RtA satyAmarAjayyA lokAnAmAtmasaMjJitA . tasmAt sarvAH pravartante sargapralayavikriyAH .
tapo yajJazca yaSTA ca purANaH puruSo virAT . aniruddha iti prokto lokAnAM prabhavApyayaH .
brAhme rAtrikSaye prApte tasya hyamitatejasaH . prasAdAt prAdurabhavat padmaM padmanibhekSaNa .
tato brahmA samabhavat sa tasyaiva prasAdajaH . ahnaH kSaye lalATAcca suto devasya vai tathA . krodhAviSTasya saMjajJe rudraH saMhArakArakaH . etau dvau vibudhazreSThau prasAdakrodhajAvubhau .
tadAdezitapanthAnau sRSTisaMhArakArakau . nimittamAtraM tAvatra sarvaprANivarapradau .
kapardI jaTilA muNDaH zmazAna gRhasevakaH . ugravratacaro rudro yogI paramadAruNaH .
dakSakratuharazcaiva bhaganetraharastathA . . nArAyaNAtmako jJeyaH pANDaveya yuge yuge .
tasmin hi pUjyamAne vai devadeve mahezvare . sampUjito bhavet pArtha devo nArAyaNaH prabhuH .
ahamAtmA hi lokAnAM vizveSAM pANDunandana . tasmAdAtmAnamevAgre rudraM sampUjayAmyaham .
yadyahaM nArcayeyaM vai IzAnaM varadaM zivam . AtmAnaM nArcayet kazciditi me bhAvitAtmanaH .
mayA pramANaM hi kRtaM lokaH samanuvartate . pramANAni hi pUjyAni tatastaM pUjayAmyaham .
yastaM vetti sa mAM vetti yo ' nu taM sa hi mAmanu . rudro nArAyaNazcaiva sattvamekaM dvidhAkRtam .
loke carati kaunteya vyaktisthaM sarvakarmasu . na hi me kenacid deyo varaH pANDavanandana .
iti saMcintya manasA purANaM rudramIzvaram . putrArthamArAdhitavAnahamAtmAnamAtmanA .
na hi viSNuH praNamati kasmaicid vibudhAya ca . Rte AtmAnameveti tato rudraM bhajAmyaham .
sabrahmakAH sarudrAzca sendrA devAH saharSibhiH . arcayanti surazreSThaM devaM nArAyaNaM harim .
bhaviSyatAM vartatAM ca bhUtAnAM caiva bhArata . sarveSAmagraNIviSNaH sevyaH pUjyazca nityazaH .
namasva havyadaM viSNuM tathA zaraNadaM nama . varadaM namasva kaunteya havyakavyabhujaM nama . caturvidhA mana janA bhaktA eva hi me zrutam .
teSAmekAntinaH zreSThA ye caivAnanyadevatAH . ahameva gatisteSAM nirAzI : karmakAriNAm .
ye ca ziSTAstrayo bhaktAH phalakAmA hi te matAH . sarve cyavanadharmAste pratibuddhastu zreSThabhAk .
brahmANaM zitikaNThaM ca yAzcAnyA devatAH smRtAH . prabuddhacaryAH sevanto mAmevaiSyanti yat param .
bhaktaM prati vizeSaste eSa pArthAnukIrtitaH . tvaM caivAhaM ca kaunteya naranArAyaNau smRtau . bhArAvataraNArthaM tu praviSTau mAnuSIM tanum .
jAnAmyadhyAtmayogAMzca yo ' haM yasmAcca bhArata . nivRttilakSaNo dharmastathA ' ' bhyudayiko ' pi ca .
narANAmayanaM khyAtamahamekaH sanAtanaH . Apo nArA iti proktA Apo vai narasUnavaH . ayanaM mama tat pUrvamato nArAyaNo hyaham .
chAdayAmi jagad vizvaM bhUtvA sUrya ivAMzubhiH . sarvabhUtAdhivAsazca vAsudevastato hyaham .
gatizca sarvabhUtAnAM prajanazcApi bhArata . vyAptA me rodasI pArtha kAntizcAbhyadhikA mama .
adhibhUtAni cAnteSu tadicchaMzcAsmi bhArata . kramaNAccApyahaM pArtha viSNurityabhisaMjJitaH .
damAt siddhiM parIpsanto mAM janAH kAmayanti ha . divaM corvI ca madhyaM ca tasmAd dAmodaro hyaham .
pRznirityucyate cAnnaM veda Apo ' mRtaM tathA . mamaitAni sadA garbhaH pRznigarbhastato hyaham .
RSayaH prAhurevaM mAM tritaM kUpanipAtitam . pRznigarbha tritaM pAhItyekatadvitapAtitam .
tataH sa brahmaNaH putra Adyo hyaSivarastritaH . uttatArodapAnAd vai pRznigarbhAnukIrtanAt .
sUryasya tapato lokAnagneH somasya cApyuta . aMzavo yat prakAzante mamaite kezasaMjJitAH . sarvajJAH kezavaM tasmAnmAmAhurdvijasattamAH .
svapalyAmAhito garbha utathyena mahAtmanA . utathye ' ntarhite caiva kadAciddevamAyayA . bRhaspatisthAvindatpatnIM tasya mahAtmanaH .
tatau vai tamRSizreSThaM maithunopagataM tathA . uvAca garbha : kaunteya paJcabhUtasamanvitaH . pUrvAgato ' haM narada nArhasyambAM prabAdhitum . etabRhaspatiH zrutvA cukrodha ca zazApa ca . maithunAyAgato yasmAttvayA ' haM vinivAritaH . tasmAdandho yAsyasi tvaM macchApAnnAtra saMzayaH .
sa zApadRSTimukhyasya dIrgha tama upeyivAn . sa hi dIrghatamA nAma nAmnA hyAsIdRSiH purA
vedAnavApya caturaH sAMgopAMgAsanAtanAn . prayojayAmAsa tadA nAma guhyamidaM mama . .55
AnupUryeNa vidhinA kezaveti punaH punaH . sa cakSuSmAnsamabhavadgotamazcAbhavatpunaH .
evaM hi varadaM nAma kezaveti mamArjuna . devAnAmatha sarveSAmRSINAM ca mahAtmanAm .
agni : somena saMyukta ekayonitvamAgataH . agnISomamayaM tasmAjjagat kRtsnaM carAcaram .
api hi purANe bhavati ekayonyAtmakAva gnISomau devAzcAgnimukhA iti ekayonitvAcca parasparamarhanto lokAn dhArayanta iti .
indra uvAca evaMvIryaH sarvadharmopapanna kSAtraH zreSThaH sarvadharmeSu dharmaH . pAlyo yuSmAbhirlokahitairudArai viparyaye syAdabhavaH prajAnAm .
bhUsaMskAraM rAjasaMskArayorga mabhaikSyacaryAM pAlanaM ca prajAnAm . vidyAd rAjA sarvabhUtAnukampI dehatyAgaM cAhave dharmamagnyam .
tyAgaM zreSThaM munayo vai vadanti sarvazreSThaM yaccharIraM tyajantaH . nityaM yuktA rAjadharmeSu sarve pratyakSaM te bhUmipAlA yathaiva . bahuzrutvA guruzuzrUSayA cA parasparaM saMhananAd vadanti . nityaM dharmaM kSatriyo brahmacArI caredeko hyAzramaM dharmakAmaH .
sAmAnyArthe vyavahAre pravRtte priyApriye varjayanneva yatnAt . cAturvarNyasthApanAt pAlanAcca taistairyogairniyamairaurasaizca . sarvodyogairAzramaM dharmamAhuH kSAtraM zreSThaM sarvadharmopapannam . svaM svaM dharmaM yena caranti varNA stAMstAndharmAnanyathArthAn vadanti .
nirmaryAdAn nityamarthe nivirza nAhustAMstAn vai pazubhUtAnmanuSyAn . yathA nItiM gamayatyarthayorgA cchreyastasmAdAzramAt kSatradharmaH .
vidyAnAM yA gatirbrAhmaNAnAM ye caivoktAzcAzramA brAhmaNAnAm . etat karma brAhmaNasyAhuragrarya manyat kurvaJchUdravacchastravadhyaH .
cAturAzramyadharmAzca vedadharmAzca pArthivA brAhmaNenAnugantavyA nAnyo vidyAt kadAcana .
anyathA vartamAnasya nAsau vRttiH prakalpyate . karmaNA vardhate dharmo yathAdharmastathaiva saH .
yo vikarmasthito vipro na sa sammAnamarhati . karma svaM nopayuJjAnamavizvAsyaM hi taM viduH .
ete dharmAH sarvavarNeSu lInA utkraSTavyAH kSatriyaireSa dharmaH . tasmAjyeSThA rAjadharmA na cAnye vIryajyeSThA vIradharmA matA me .
mAndhAtovAca yavanAH kirAtA gAndhArAcInAH zabarabarbarAH . zakAstuSArAH kaGkAzca paravAzcAndhramadrakAH . pauNDrAH pulindA ramaThA : kAmbojAzcaiva sarvazaH . brahmakSatraprasUtAzca vaizyAH zUdrAzca mAnavAH . kathaM dharmAcariSyanti sarve viSayavAsinaH . madvidhaizca kathaM sthApyAH sarve vai dasyujIvinaH .
mAndhAtovAca etadicchAmyahaM zrotuM bhagavaMstad bravIhi me . tvaM bandhubhUto hyasmAkaM kSatriyANAM surezvara .
indra uvAca mAtApitrorhi zuzrUSA kartavyA sarvadasyubhiH . AcArya guruzuzrUSA tathaivAzramavAsinAm .
bhUmipAnAM ca zuzrUSA kartavyA sarvadasyubhiH . vedadharmakriyAzcaiva teSAM dharmo vidhIyate .
pitRyajJAstathA kUpAH prapAzca zayanAni ca . dAnAni ca yathAkAlaM dvijebhyo visRjet sadA .
ahiMsA satyamakrodho vRttidAyAnupAlanam . bharaNaM putradArANAM zaucamadroha eva ca . dakSiNA sarvayajJAnAM dAtavyA bhUtimicchatA . pAkayajJA mahAzci dAtavyAH sarvadasyubhiH .
etAnyevaMprakArANi vihitAni purAnagha . sarvalokasya karmANi kartavyAnIha pArthiva .
mAndhAtovAca dRzyante mAnuSe loke sarvavarNeSu dasyavaH . liGgAntare vartamAnA AzrameSu caturdhvapi .
indra uvAca vinaSTAyAM daNDanItyAM rAjadharme nirAkRte . sampramuhyanti bhUtAni rAjadaurAtmyato ' nagha .
asaMkhyAtA bhaviSyanti bhikSavo liGginastathA . AzramANAM vikalpAzca nivRtte ' smin kRte yuge .
azRNvAnAH purANAnAM dharmANAM paramA gatIH . utpathaM pratipatsyante kAmamanyusamIritAH .
yadA nivartyate pApo daNDanItyA mahAtmabhiH . tadA dharmo na calate sadbhUtaH zAzvataH paraH .
sarvalokaguruM caiva rAjAnaM yo ' vamanyate . na tasya dattaM na hutaM na zrAddhaM phalate kvacit .
mAnuSANAmadhipatiM devabhUtaM sanAtanam . devApi nAvamanyante dharmakAmaM narezvaram .
prajApatirhi bhagavAn sarvaM caivAsRjajjagat . sa pravRttinivRttyarthaM dharmANAM kSatramicchati .
pravRttasya hi dharmasya buddhyA yaH smarate gatim . sa me mAnyazca pUjyazca tatra kSatraM pratiSThitam .
bhISma uvAca evamuktvA sa bhagavAn marudgaNavRtaH prabhuH . jagAma bhavanaM viSNorakSaraM zAzvataM padam .
evaM pravartite dharme purA sucarite ' nagha . kaH kSatramavamanyeta cetanAvAn bahuzrutaH .
anyAyena pravRttAni nivRttAni tathaiva ca . antarA vilayaM yAnti yathA pathi vicakSuSaH .
Adau pravartite cakre tathaivAdiparAyaNe . vartasva puruSavyAghra saMvijAnAmi te ' nagha .
vaizampAyana uvAca zUro nAma yaduzreSTho vasudevapitAbhavat . tasya kanyA pRthA nAma rUpeNApratimA bhuvi .
pitRSvasrIyAya sa tAmanapatyAya bhArata . agyamagre pratijJAya svasyApatya sa satyavAk . agrajAmatha tAM kanyAM zUro ' nugrahakAMkSiNe . pradadau kuntibhojAya sakhA sakhye mahAtmane . .
sA niyuktA piturgeha devatAtithipUjane . ugraM paryacarat tatra brAhmaNaM saMzitavratam . nigUDhanizcayaM dharme yaM taM durvAsasaM viduH . tamugraM saMzitAtmAnaM sarvayatnairatoSayat .
tasyai sa pradadau mantramApaddharmAnvavekSayA . abhicArAbhisaMyuktamabravIccaiva tAM muniH .
yaM yaM devaM tvametena mantreNAvAhayiSyasi . tasya tasya prasAdena tava putro bhaviSyati .
tathoktA sA tu vipreNa kuntI kautuhalAnvitA . kanyA satI devamarkamAjuhAva yazasvinI .
sA dadarza tamAyAntaM bhAskaraM lokabhAvanam . vismitA cAnavadyAGgI dRSTvA tanmahadadbhutam .
tAM samAsAdya devastu vivasvAnidamabravIt . ayamasmyasitApAGgi brUhi kiM karavANi te .
kuntyuvAca kazcinme brAhmaNaH prAdAdvaraM vidyAM ca zatruhan . tadvijijJAsayA ' ' hvAnaM kRtavatyasmi te vibho .
etasminnaparAdhe tvAM zirasAhaM prasAdaye . yoSito hi sadA rakSyAH svAparAddhApi nityazaH .
sUrya uvAca vedAhaM sarvamevaitadyadurvAsA varaM dadau . saMtyajya bhayameveha kriyatAM saMgamo mama .
amoghaM darzanaM mahyamAhUtazcAsmi te zubhe . vRthAhyAne ' pi te bhIru doSaH syAnnAtra saMzayaH .
vaizampAyana uvAca evamuktA bahuvidhaM sAntvapUrvaM vivasvatA . sA tu naicchadvarArohA kanyAhamiti bhArata .
bandhupakSabhayAdItA lajjayA ca yazasvinI . tAmarkaH punarevedamabravIdbharatarSabha .
matprasAdAna te rAjJi bhavitA doSa ityuta . evamuktvA sa bhagavAnkuntirAjasutAM tadA .
prakAzakartA tapanaH saMbabhUva tayA saha . AmuktakavacaH zrImAndevagarbhaH zriyAnvitaH . sahajaM kavacaM bibhratkuNDalo dyotitAnanaH . ajAyata sutaH karNaH sarvalokeSu vizrutaH .
prAdAcca tasyai kanyAtvaM punaH sa paramadyutiH . datvA ca tapatAM zreSTho divamAcakrame tataH .
dRSTvA kumAraM jAtaM sA vArSNeyI dInamAnasA . ekAgraM cintayAmAsa kiM kRtvA sukRtaM bhavet .
gRhamAnApacAraM sA bandhupakSabhayAttadA . utsasarja kumAraM taM jale kuntI mahAbalam .
tamutsRSTaM jale garbhaM rAdhAbhartA mahAyazAH . putratve kalpayAmAsa sabhAryaH sUtanandanaH .
nAmadheyaM ca cakrAte tasya bAlasya tAvubhau . vasunA saha jAto ' yaM vasuSeNo bhavatviti .
sa vardhamAno balavAnsarvAstreSudyato ' bhavat . A pRSThatApAdAdityamupAtiSThata vIryavAn .
tasminkAle tu japatastasya vIrasya dhImataH . nAdeyaM brAhmaNeSvAsItkiMcidRsu mahItale .
tamindro brAhmaNo bhUtvA bhikSArthI samupAgamat . kuNDale prArthayAmAsa kavacaM ca mahAdyutiH .
svazarIrAt samutkRtya kavacaM svaM nisargajam . karNastu kuNDale chittvA prAyacchat sa kRtAJjaliH . .
pratigRhya tu devezastuSTastenAsya karmaNA . dadau zaktiM surapatirvAkyaM cedamuvAca ha .
devAsuramanuSyANAM gandharvoraMgarakSasAm . yamekaM jetumicchethAH so ' nyA na bhaviSyati .
prAGnAma tasya kathitaM vasuSeNa iti kSitau . ko vaikartanazcaiva karmaNA tena so ' bhavat .
dhRtarASTra uvAca hataM duryodhanaM dRSTvA bhImasenena saMyuge . pANDavAH sRJjayAzcaiva kimakurvata saMjaya .
saMjaya uvAca hataM duryodhanaM dRSTvA bhImasenena saMyuge . siMheneva mahArAja mattaM vanagajaM yathA . prahRSTamanasastatra kRSNena saha pANDavAH . paJcAlA sRJjayAzcaiva nihate kurunandane . AviddhyannuttarIyANi siMhanAdAMzca nedire . naitAn harSasamAviSTAniyaM sehe vasuMdharA .
dhanUMSyante vyAkSipanta jyAzcApyanye tathA ' kSipan . dadhmuranye mahAzaGkhAnanye jaghnuzca dundubhIn .
cikrIDuzca tathaivAnye jahasuzca tavAhitAH . abruvaMzcAsakRd vIrA bhImasenamidaM vacaH . duSkaraM bhavatA karma raNe ' dya sumahat kRtam . kauravendraM raNe hatvA gadayA ' tikRtazramam . indreNeva hi vRtrasya vadhaM paramasaMyuge . tvayA kRtamamanyanta zatrorvadhamimaM janAH .
carantaM vividhAn mArgAn maNDalAni ca sarvazaH . duryodhanamimaM zUraM ko ' nyo hanyAd vRkodarAt .
vairasya ca gataH pAraM tvamihAnyaiH sudurgamam . azakyametadanyena sampAdayitumIdRzam .
kuJjareNeva mattena vIra saMgrAmamUrdhani . duryodhanaziro diSTyA pAdena mRditaM tvayA .
siMhena mahiSasyeva kRtvA saGgaramuttamam . duHzAsanasya rudhiraM diSTyA pItaM tvayAnagha .
ye viprakurvan rAjAn dharmAtmAnaM yudhiSThiram . mUrdhni teSAM kRtaH pAdo diSTyA te svena karmaNA .
amitrANAmadhiSThAnAd vadhAd duryodhanasya ca . bhIma diSTyA pRthivyAM te prathitaM sumahad yazaH .
evaM nUnaM hate vRtre zakraM nandanti bandinaH . tathA tvAM nihatAmitraM vayaM nandAma bhArata .
duryodhanavadhe yAni romANi hRSitAni naH . adyApi na vikRSyante tAni tad viddhi bhArata . ityabruvan bhImasenaM vAtikAstatra saGgatAH .
tAn hRSTAn puruSavyAghrAn paJcAlAn pANDavaiH saha . . 17 bruvato ' sadRzaM tatra provAca madhusUdanaH . na nyAyyaM nihataM zatru bhUyo hantuM narAdhipAH . asakRd vAgbhiruyAbhinihato hoSa mandadhIH .
tadaivaiSa hataH pApo yadaiva nirapatrapaH . lubdhaH pApasahAyazca suhRdAM zAsanAtigaH . bahuzo viduradroNakRpagAGgeyasaMjayaiH . pANDubhyaH prArthyamAno ' pi pitryamaMzaM na dattavAn .
naiSa yogyo ' dya mitraM vA zatrurvA puruSAdhamaH . kimanenAtibhugnena vAgbhiH kASThasadharmaNA .
ratheSvArohata kSipraM gacchAmo vasudhAdhipAH . diSTyA hato ' yaM pApAtmA sAmAtyajJAtibAndhavaH . iti zrutvA tvadhikSepaM kRSNAd duryodhano nRpaH . amarSavazamApanna udatiSThad vizAmpate . sphigdezenopaviSTaH sa do viSTabhya medinIm .
dRSTiM bhUsaGkaTAM kRtvA vAsudevo nyapAtayat . aonnatazarIrasya rUpamAsInRpasya tu .
kruddhasyAzIviSasyeva cchinnapucchasya bhArata . prANAntakariNI ghorAM vedanAmapyacintayan .
duryodhano vAsudevaM vAgbhirugrAbhirArdayat . kaMsadAsasya dAyAda na te lajjA ' styanena vai . adharmeNa gadAyuddhe yadahaM vinipAtitaH . UrU bhindhIti bhImasya smRti mithyA prayacchatA . kiM na vijJAtametanme yadarjunamavocathAH .
ghAtayitvA mahIpAlAnRjuyuddhAn sahasrazaH . jilairupAyairbahubhirna te lajjA na te ghRNA .
ahanyahani zUrANAM kurvANaH kadanaM mahat . zikhaNDinaM puraskRtya ghAtitaste pitAmahaH .
azvatthAmnaH sanAmAnaM hatvA nAgaM sudute . AcAryo nyAsitaH zastraM kiM tanna viditaM mayA .
sa cAnena nRzaMsena dhRSTadyumnena vIryavAn . pAtyamAnasvayA dRSTo na cainaM tvamavArayaH .
vadhArthaM pANDaputrasya yAcitAM zaktimeva ca . ghaTotkace vyaMsayataH kastvattaH pApakRttamaH .
chinnahastaH prAyagatastathA bhUrizravA balI . tvayA ' bhisRSTena hataH zaineyena mahAtmanA .
kurvANazcottamaM karma karNaH pArthajigISayA . vyaMsanenAzvasenasya pannagendrasya vai punaH .
punazca patite cakre vyasanArtaH parAjitaH . pAtitaH samare karNazcakravyagro ' graNInRNAm .
yadi mAM cApi karNaM ca bhISmadroNau ca saMyutau . RjunA pratiyudhyethA na te syAd vijayo dhruvam .
tvayA punaranAryeNa jihmamArgeNa pArthivAH . svadharmamanutiSThanto vayaM cAnye ca ghAtitAH .
vAsudeva uvAca hatastvamasi gAndhAre sabhrAtRsutabAndhavaH . sagaNaH sasuhacaiva pApaM mArgamanuSThitaH .
tavaiva duSkRtairvIrau bhISmadroNau nipAtitau . karNazca nihataH saMkhye tava zIlAnuvartakaH .
yAcyamAnaM mayA mUDha pitryamaMzaM na ditsasi . pANDavebhyaH svarAjyaM ca lobhAcchakuninizcayAt .
viSaM te bhImasenAya dattaM sarve ca pANDavAH . pradIpitA jatugRhe mAtrA saha sudurmate .
sabhAyAM yAjJasenI ca kRSTA dyUte rajasvalA . tadaiva tAvad duSTAtman vadhyastvaM nirapatrapa .
anakSajJaM ca dharmajJaM saubalenAkSavedinA . nikRtyA yat parAjaiSIstasmAdasi hato raNe .
jayadrathena pApena yat kRSNA kezitA vane . yAteSu mRgayAM caiva tRNabindorathAzramam .
abhimanyuzca yad bAla eko bahubhirAhave . tvaddoSainihataH pApa tasmAdasi hato raNe .
yAnyakAryANi cAsmAkaM kRtAnIti prabhASase . vaiguNyena tavAtyarthaM sarvaM hi tadanuSThitam .
bRhaspateruzanaso nopadezaH zrutastvayA . vRddhA nopAsitAzcaiva hitaM vAkyaM na te zrutam .
lobhenAtibalena tvaM tRSNayA ca vazIkRtaH . kRtavAnasyakAryANi vipAkastasya bhujyatAm .
duryodhana uvAca adhItaM vidhivad dattaM bhUH prazAstA sasAgarA . mUrdhni sthitamamitrANAM ko nu svantataro payA .
yadiSTaM kSatrabandhUnAM svadharmamanupazyatAm . tadidaM nidhanaM prAptaM ko nu svantataro mayA .
devArhA mAnuSA bhogAH prAptA asulabhA nRpaiH . aizvaryaM cottamaM prApta : ko nu svantataro mayA .
sasuhRt sAnugazcaiva svargaM gantAhamacyuta . yUyaM nihatasaMkalpAH zocanto vartayiSyatha .
saMjaya uvAca asya vAkyasya nidhane kururAjasya dhImataH . apatat sumahad varSaM puSpANAM puNyagandhinAm . avAdayanta gandharvA vAdinaM sumanoharam . jaguzcApsaraso rAjJo yazaHsambaddhameva ca . siddhAzca mumucurvAcaH sAdhu sAdhviti pArthiva . vavau ca surabhirvAyuH puNyagandho mRduH sukhaH . vyarAjaMzca dizaH sarvA nabho vaidUryasaMnibham .
ayadbhutAni te dRSTvA vAsudevapurogamAH . duryodhanasya pUjAM tu dRSTvA vrIDAmupAgaman .
hatAMzcAdharmataH zrutvA zokArtAH zuzucurhi te . bhISmaM droNaM tathA karNaM bhUrizravasameva ca .
tAMstu cintAparAn dRSTvA pANDavAn dInacetasaH . provAcedaM vacaH kRSNo meghadundubhiniHsvanaH . naiSa zakyo ' tizIghrAstraste ca sarve mahArathAH . Rjuyuddhena vikrAntA hantuM yuSmAbhirAhave .
naiSa zakyaH kadAcit tu hantu dharmeNa pArthivaH . te vA bhISmamukhAH sarve maheSvAsA mahArathAH .
mayAnekairUpAyaistu mAyAyogena cAsakRt . hatAste sarva evAjau bhavatAM hitamicchatA .
yadi naivaMvidhaM jAtu kuryAM jihmamahaM raNe . kuto vo vijayo bhUyaH kuto rAjyaM kuto dhanam .
te hi sarve mahAtmAnazcatvAro ' tirathA bhuvi . na zakyA dharmato hantuM lokapAlairapi svayam .
tathaivAyaM gadApANirdhArtarASTro gatakamaH . na zakyo dharmato hantuM kAlenApIha daNDinA .
na ca vo hRdi kartavyaM yadayaM ghAtito ripuH . mithyAvadhyAstathopAyairbahavaH zatravo ' dhikAH .
pUrvairanugato mArgo devairasuraghAtibhiH . saddhizcAnugataH panthAH sa sarvairanugamyate .
kRtakRtyAzca sAyAhne nivAsaM rocayAmahe . sAzcanAgarathAH sarve vizramAmo narAdhipAH .
vAsudevavacaH zrutvA tadAnIM pANDavaiH saha . paJcAlA bhRzasaMhRSTA vineduH siMhasaMghavat .
tataH prAdhyApayazaGkhAn pAJcajanyaM ca mAdhavaH . hRSTA duryodhanaM dRSTvA nihataM puruSarSabha .71 .
saMjaya uvAca saMnivRtte janaughe tu zAlvo mlecchagaNAdhipaH . abhyavartata saMkruddhaH pANDavAnAM mahad balam . AsthAya sumahAnAgaM prabhinnaM parvatopamam . dRptamarAvataprakhyamamitragaNamardanam .
yo ' sau mahAnbhadrakulaprasUtaH supUjite dhArtarASTreNa nityam . sukalpitaH zAstravinizcayajJaiH sadopavAhyaH samareSu rAjan .
tamAsthito rAjavaro babhUva yathodayasthaH savitA kSapAnte . bhyudyayau pANDusutAnsametAn .
mahendravajrapratimaiH sughoraiH . tataH zarAn vai sRjato mahAraNe yodhAMzca rAjan nayato yamAlayam .
nAsyAntaraM dadRzuH sve pare vA yathA purA vajradharasya daityAH . daityAH purA vAsavasyeva rAjan . te pANDavAH somakAH sRJjayAzca tamekanAgaM dadRzuH samantAt . sahasrazo vai vicarantamekaM yathA mahendrasya gajaM samIpe .
saMdrAvyamANaM tu balaM pareSAM parItakalpaM vibabhau samantataH . naivAvatasthe samare bhRzaM bhayAd vimRdyamAnaM tu parasparaM tadA .
tataH prabhagnA sahasA mahAcamU : sA pANDavI tena narAdhipena . dizazcatasraH sahasA vidhAvitA gajendravegaM tamapArayantI .
dRSTvA ca tAM vegavatIM prabhagnAM sarve tvadIyA yudhi yodhamukhyAH . apUjayaste tu narAdhipaM taM dadhmuzca zaGkhAzazisaMnikAzAn .
zrutvA ninAdaM tvatha kauravANAM harSAd vimuktaM saha zaGkhazabdaiH . senApatiH pANDavasRJjayAnAM pAJcAlaputro mamRSe na kopAt .
tatastu taM vai dviradaM mahAtmA pratyudyayau tvaramANo jayAya . jambho yathA zakrasamAgame vai nAgendramairAvaNamindravAhyam .
tamApatantaM sahasA tu dRSTvA pAJcAlaputraM yudhi rAjasiMhaH . taM vai dvipaM preSayAmAsa tUrNaM vadhAya rAjan dupadAtmajasya .
mavidhyadagnipratimaiH pRSatkaiH karmAradhautairnizitairvvaladbhi ArAcamukhyaistribhirupavegaiH .
tato ' parAn paJcazatAn mahAtmA nArAcamukhyAn visasarja kumbhe . sa taistu viddhaH paramadvipo raNe tadA parAvRtya bhRzaM pradudruve .
taM nAgarAjaM sahasA praNunnaM vidrAvyamANaM vinivartya zAlvaH . totrAGkuzaiH preSayAmAsa tUrNaM pAJcAlarAjasya rathaM pradizya .
dRSTvA ' ' patantaM sahasA tu nAgaM dhRSTadyumnaH svarathAcchrIghrameva . gadAM pragRhyograjavena vIro bhUmiM prapanno bhayavihvalAGgaH .
sa taM rathaM hemavibhUSitAGgaM sAzvaM sasUtaM sahasA vimRdyA utkSipya hastena nadan mahAdvipo vipothayAmAsa vasundharAtale .
pAJcAlarAjasya sutaM ca dRSTvA tadArditaM nAgavareNa tenA tamabhyadhAvat sahasA javena bhImaH zikhaNDI ca zinezca naptA .
zaraizca vegaM sahasA nigRhya tasyAbhito vyApatato gajasya . sa saMgRhIto rathibhirgajo vai cacAla tairvAryamANAzca saMkhye .
tataH pRSatkAn pravavarSa rAjA sUryo yathA razmijAlaM samantAt . tairAzugairvadhyamAnA rathaudhAH pradudruvuH sahitAstatra tatra .
tat karma zAlvasya samIkSya sarve pAJcAlaputrA nRpa sRJjayAzca . hAhAkArairnAdayanti sma yuddhe dvipaM samantAd rurudhunarAgryAH .
pAJcAlaputrastvaritastu zUro gadAM pragRhyAcalazRGgakalpAm . sasambhramaM bhArata zatrughAtI javena vIro ' nusasAra nAgam .
tatastu nAgaM dharaNIdharAbhaM madaM sravantaM jaladaprakAzam . gadAM samAviddhya bhRzaM jaghAna pAJcAlarAjasya sutastarasvI . tu tadA gajendre
sa bhinnakumbhaH sahasA vinadya mukhAt prabhUtaM kSatajaM vimuJcan . papAta nAgo dharaNIdharAbhaH kSitiprakampAJcalito yathA ' dbhiH .
nipAtyamAne hAhAkRte tava putrasya sainye . sa zAlvarAjasya zinipravIro jahAra bhallena ziraH zitena .
hRtottamAGgo yudhi sAtvatena papAta bhUmau saha nAgarAjJA . yathAdrizRGgaM sumahat praNunnaM vajreNa devAdhipacoditena .
uttaGka uvAca brUhi kezava tatvena tvamadhyAtmamaninditam . zrutvA zreyo ' bhidhAsyAmi zApaM vA te janArdana .
vAsudeva uvAca tamo rajazca satvaM ca viddhi bhAvAn madAzrayAn . tathA rudAn vasUn vApi viddhi matprabhavAn dvija .
mayi sarvANi bhUtAni sarvabhUteSu cApyaham . sthita ityabhijAnIhi mA te ' bhUdatra saMzayaH .
tathA daityagaNAn sarvAn yakSagandharvarAkSasAn . nAgAnapsarasazcaiva viddhi matprabhavAn dvija .
sadasaccaiva yat prAhuravyaktaM vyaktameva ca . akSaraM ca kSaraM caiva sarvametanmadAtmakam .
ye cAzrameSu vai dharmAzcaturdhA viditA mune . vaidikAni ca sarvANi viddhi sarvaM madAtmakam .
asacca sadasaccaiva yad vizvaM sadasat param . mattaH parataraM nAsti devadevAt sanAtanAt .
oGkArapramukhAn vedAn viddhi mAM tvaM bhRgUdvaha . yUpaM somaM caruM homaM tridazApyAyanaM makhe . hotAramapi havyaM ca viddhi mAM bhRgunandana . adhvaryuH kalpakazcApi haviH paramasaMskRtam . udgAtA cApi mAM stauti gItaghoSairmahAdhvare . prAyazcitteSu mAM brahmazAntimaGgalavAcakAH . stuvanti vizvakarmANaM satataM dvijasattama .
mama viddhi sutaM dharmamagrajaM dvijasattama . mAnasaM dayitaM vipra sarvabhUtadayAtmakam .
tatrAhaM vartamAnaizca nivRttaizcaiva mAnavaiH . bahvIH saMsaramANo vai yonIrvAmi sattama . dharmasaMrakSaNArthAya dharmasaMsthApanAya ca .
taistairveSaizca rUpaizca triSu lokeSu bhArgava . ahaM viSNurahaM brahmA zakro ' tha prabhavApyayaH .
bhUtagrAmasya sarvasya sraSTA saMhAra eva ca . adharme vartamAnAnAM sarveSAmahamacyutaH .
dharmasya setuM banAmi calite calite yuge . tAstA yonIH pravizyAhaM prajAnAM hitakAmyayA . .
yadA tvahaM devayonau vartAmi bhRgunandanA tadAhaM devavat sarvamAcarAmi na saMzayaH .
yadA gandharvayonau vA vartAmi bhRgunandanA tadA gandharvavat sarvamAcarAmi na saMzayaH .
nAgayonau yadA caiva tathA vartAmi nAgavat . yakSarAkSasayonyostu yathAvad vicarAmyaham . .
mAnuSye vartamAne tu kRpaNaM yAcitA mayA . na ca te jAnasammohA vaco ' gRhanta me hitam .
bhayaM ca mahaduddizya trAsitAH kuravo mayA . kruddhena bhUtvA tu punaryathAvadanudarzitAH .
te ' dharmeNehaM saMyuktAH parItAH kAladharmaNA . dharmeNa nihatA yuddhe gatAH svargaM na saMzayaH .
lokeSu pANDavAzcaiva gatAH khyAti dvijottama . etat te sarvamAkhyAtaM yanmAM tvaM paripRcchasi .
saMjaya uvAca evamuktastato rAjA gautamena tapasvinA . niHzvasya dIrghamuSNaM ca tUSNImAsId vizAmpate .
tato muhUrtaM sa dhyAtvA dhArtarASTro mahAmanAH . kRpaM zAradvataM vAkyamityuvAca paraMtapaH .
yat kiJcit suhRdA vAcyaM tat sarvaM zrAvito hyaham . kRtaM ca bhavatA sarvaM prANAn saMtyajya yudhyatA .
gAhamAnamanIkAni yudhyamAnaM mahArathaiH . pANDavairatitejobhirlokastvAmanudRSTavAn .
suhRdAM yadidaM vAkyaM bhavatA zrAvito hyaham . na mAM prINAti tatsarvaM mumUrSoriva bheSajam .
hetukAraNasaMyuktaM hitaM vacanamuttamam . ucyamAnaM mahAbAho na me viprAya rocate .
rAjyAd vinikRto ' smAbhiH kathaM so ' smAsu vizvaset . akSayUte ca nRpatirjito ' smAbhirmahAdhanaH .
sa kathaM mama vAkyAni zraddadhyAd bhUya eva tu . tathA dautyena samprAptaH kRSNaH pArthahite rataH .
pralabdhazca hRSIkezastaca karmAvicAritam . sa ca me vacanaM brahman kathamevAbhimanyate .
vilalApa ca yat kRSNa sabhAmadhye sameyuSI . na tanmarSayate kRSNo na rAjyaharaNaM tathA .
ekaprANAvubhau kRSNAvanyonyamabhisaMzritau . purA yacchrutamevAsIdadya pazyAmi tat prabho . svasrIyaM nihataM zrutvA duHkhaM svapiti kezavaH . kRtAgaso vayaM tasya sa madarthaM kathaM kSamet .
AbhimanyorvinAzena na zarma labhate ' rjunaH . sa kathaM maddhite yatnaM prakariSyati yAcitaH .
madhyamaH pANDavastIkSNo bhImaseno mahAbalaH . pratijJAtaM ca tenograM bhajyetApi na saMnamet .
ubhau tau baddhanistriMzAvubhau cAbaddhakaGkaTau . kRtavairAbubhau vIrau yamAvapi yamopamau .
dhRSTadyumna : zikhaNDI ca kRtavairau mayA sahA tau kathaM maddhite yatnaM kuryAtAM dvijasattama .
duHzAsanena yat kRSNa ekavastrA rajasvalAH . parikliSTA sabhAmadhye sarvalokasya pazyataH .
tathA vivasanAM dInAM smaratvadyApi pANDavAH . na nivArayituM zakyAH saMgrAmAtte paraMtapAH .
yadA ca draupadI kliSTA madvinAzAya duHkhitA . sthaNDile nityadA zete yAvad vairasya yAtanam . . ugraM tepe tapaH kRSNA bhartRNAmarthasiddhaye .
nikSipya mAnaM darpa ca vAsudevasahodarA . kRSNAyAH preSyavad bhUtvA zuzrUSAM kurute sadA .
iti sarvaM samunnaddhaM na nirvAti kathaJcana . abhimanyorvinAzena sa saMdheyaH kathaM mayA .
kathaM ca rAjA bhuktvemAM pRthivIM sAgarAmbarAm . pANDavAnAM prasAdena bhokSye rAjyamahaM katham .
uparyupari rAjJAM vai jvalitvA bhAskaro yathA . yudhiSThiraM kathaM pazyAdanuyAsyAmi dAsavat .
kathaM bhuktvA svayaM bhogAn dattvA dAyAMzca yupkalAn . kRpaNaM vartayiSyAmi kRpaNaiH saha jIvikAm .
nAbhyasUyAmi te vAkyamuktaM snigdhaM hitaM tvayA . na tu sandhimahaM manye prAptakAlaM kathaJcana .
sunItamanupazyAmi suyuddhena paraMtapa . nAyaM kIbayituM kAlaH saMyoddhaM kAla eva naH .
iSTaM me buhabhiryajJairdattA vipreSu dakSiNAH . prAptA : kAmAH zrutA vedAH zatrUNAM mUrdhni ca sthitam .
bhRtyA me subhRtAstAta dInazcAbhyuddhato janaH . notsahe ' dya dvijazreSTha pANDavAn vaktumIdRzam .
jitAni pararASTrAni svarASTramanupAlitam . bhuktAzca vividhA bhogAstrivarga : sevito mayA . pitRRNAM gatamAnRNyaM kSatradharmasya cobhayoH .
na dhruvaM sukhamastIti kuto rASTraM kuto yazaH . iha kIrtirvidhAtavyA sA ca yuddhena nAnyathA .
gRhe yat kSatriyasyApi nidhanaM tad vigarhitam . adharmaH sumahAneSa yacchayyAmaraNaM gRhe .
araNye yo vimucyeta saMgrAme vA tanuM naraH . RtUnAdRtya mahato mahimAnaM sa gacchati .
kRpaNaM vilapannA " jarayAbhipariplutaH . mriyate rudratAM madhye jJAtInAM na sa pUruSaH .
tyaktvA tu vividhAn bhogAn prAptAnAM paramAM gatim . apIdAnIM suyuddhena gaccheyaM yatsalokatAm . zUrANAmAryavRttAnAM saMgrAmeSvanivartinAm . dhImatAM satyasaMghAnAM sarveSAM RtuyAjinAm . zastrAvabhRthapUtAnAM dhruvaM vAsastriviSTape . mudA nUnaM prapazyanti yuddhe hyapsarasAM gaNAH . pazyanti nUnaM pitaraH pUjitAn surasaMsadi . apsarobhiH parivRtAn modamAnAMstriviSTape .
panthAnamamarairyAntaM zUraizcaivAnivartibhiH . api tatsaMgataM mArga vayamadhyAruhemahi . pitAmahena vRddhena tathA ' ' cAryeNa dhImatA . jayadrathena karNena tathA duHzAsanena ca .
ghaTamAnA madarthe ' smin hatAH zUrA janAdhipAH . zerate lohitAktAGgA saMgrAme zaravikSataH .
uttamAstravidaH zUrA yathoktakratuyAjinaH . tyaktvA prANAn yathAnyAyamindrasAsvadhiSThitAH .
taiH svayaM racito mArgo durgamo hi punarbhavet . sampatadbhirmahAvegairyAsyadbhiriha sadgatim .
ye madarthe hatA zUrAsteSAM kRtamanusmaran . RNaM tat pratiyuJjAno na rAjye mana Adadhe .
ghAtayitvA vayasyAMzca bhrAtRnatha pitAmahAn . jIvitaM yadi rakSeyaM loko mAM garhayed dhruvam .
kIdRzaM ca bhaved rAjyaM mama hInasya bandhubhiH . sakhibhizca vizeSeNa praNipatya ca pANDavam .
so ' hametAdRzaM kRtvA jagato ' sya parAbhavam . suyuddhena tataH svargaM prApsyAmi na tadanyathA .
evaM duryodhanenoktaM sarve sampUjya tadvacaH . sAdhu sAdhviti rAjAnaM kSatriyAH sambabhASire .
parAjayamazocantaH kRtacittAzca vikrame . sarve sunizcitA yoddhamudagramanaso ' bhavan .
tato vAhAn samAzvasya sarve yuddhAbhinandinaH . Une dviyojane gatvA pratyatiSThanta kauravAH .
AkAze vidrume puNye prasthe himavataH zubhe . aruNAM sarasvatIM prApya papuH sasnuzca te jalam . tava putrakRtotsAhAH paryavartanta te tataH .
paryavasthApya cAtmAnamanyonyena punastadA . sarve rAjan nyavartanta kSatriyAH kAlacoditAH .
karNa uvAca duryodhana tava prajJA na samyagiti me matiH . na hyupAyena te zakyAH pANDavAH kuruvardhana .
pUrvameva hi te sUkSmairupAyairyatitAstvayA . nigrahItuM tadA vIra na caiva zakitAstvayA . .
ihaiva vartamAnAste samIpe tava pArthiva . ajAtapakSAH zizavaH zakitA naiva bAdhitum .
jAtapakSA videzasthA vivRddhAH sarvazo ' dya te . nopAyasAdhyAH kaunteyA mamaiSA matiracyuta .
na ca te vyasanairyoktuM zakyA diSTakRtena ca . zakitAzcepsavazcaiva pitRpaitAmahaM padam .
paraspareNa bhedazca nAdhAtuM teSu zakyate . ekasyAM ye ratAH panyAM na bhidyante parasparam .
na cApi kRSNA zakyeta tebhyo bhedayituM paraiH . pariyUnAn vRtavatI kimutAdya mRjAvataH .
Ipsitazca guNaH strINAmekasyA bahubhartRtA . taM ca prAptavatI kRSNA na sA bhedayituM kSamA .
Aryavratazca pAJcAlyo na sa rAjA dhanapriyaH . na saMtyakSyati kaunteyAn rAjyadAnairapi dhruvam .
yathAsya putro guNavAnanuraktazca pANDavAn . tasmAnno pAyasAdhyAMstAnahaM manye kathaMcana .
idaM tvadya kSamaM kartumasmAkaM puruSarSabha . yAvanna kRtamUlAste pANDaveyA vizAmpate . tAvat praharaNIyAste tat tubhyaM tAta rocatAm . asmatpakSo mahAn yAvad yAvat pAJcAlako laghuH . tAvat praharaNaM teSAM kriyatAM mA vicAraya .
vAhanAni prabhUtAni mitrANi ca kulAni ca . yAvanna teSAM gAndhAre tAvad vikrama pArthiva .
yAvacca rAjA pAJcAlyo nodyame kurute manaH . saha putrairmahAvIrya stAvad vikrama pArthiva .
yAvannAyAti vArSNeyaH karSan yAdavavAhinIm . rAjyArthe pANDaveyAnAM pAJcAlyasadanaM prati .
vasUni vividhAn bhogAn rAjyameva ca kevalam . nAtyAjyamasti kRSNasya pANDavArthaM kathaMcana .
vikrameNa mahI prAptA bharatena mahAtmanA . vikrameNa ca lokAMstrIJjitavAn pAkazAsanaH .
vikramaM ca prazaMsanti kSatriyasya vizAmpate . svako hi dharmaH zUrANAM vikramaH pArthivarSabha .
te balena vayaM rAjan mahatA caturaGgiNA . pramathya dupadaM zIghramAnayAmeha pANDavAn .
na hi sAmnA na dAnena na bhedena ca pANDavAH . zakyAH sAdhayituM tasmAd vikrameNaiva tAJjahi .
tAn vikrameNa jitvemAmakhilAM bhukSva medinIm . ato nAnyaM prapazyAmi kAryopAyaM janAdhipa .
vaizampAyana uvAca zrutvA tu rAdheyavaco dhRtarASTraH pratApavAn . abhipUjya tataH pazcAdidaM vacanamabravIt .
upapannaM mahAprAjJe kRtAstre sUtanandane . tvayi vikramasampannamidaM vacanamIdRzam .
bhUya eva tu bhISmazca droNo viduraeva ca . yuvAM ca kurutaM buddhiM bhaved yA naH sukhodayA .
tata AnAyya tAn sarvAn mantriNaH sumahAyazAH . dhRtarASTro mahArAja mantrayAmAsa vai tadA .
vaizampAyana uvAca darzanIyAMstataH putrAn pANDuH paJca mahAvane . tAn pazyan parvate ramye svabAhubalamAzritaH .
supuSpitavane kAle kadAcinmadhumAdhave . bhUtasammohane rAjA sabhAryo vyacarad vanam .
palAzaistilakaizcataizcampakaiH pAribhadrakaiH . anyaizca bahubhivRkSaiH phalapuSpasamRddhibhiH . jalasthAnaizca vividhaiH padminIbhizca zobhitam . pANDorvanaM tat samprekSya prajajJe hRdi manmathaH .
prahRSTamanasaM tatra vicarantaM yathAmaram . taM mAtyanujagAmaikA vasanaM bibhratI zubham . samIkSamANaH sa tu tAM vayaHsthAM tanuvAsasam . tasya kAmaH pravavRdhai gahane ' gnirivodgataH .
rahasyekAM tu tAM dRSTvA rAjA rAjIvalocanAm . na zazAka niyantuM taM kAmaM kAmavazIkRtaH .
tata enAM balAd rAjA nijagrAha raho gatAm . vAryamANastayA devyA visphurantyA yathAbalam .
sa tu kAmaparItAtmA taM zApaM nAnvabudhyata . mAdrI maithunadharmeNa so ' nvagacchad balAdiva . jIvitAntAya kauravya manmathasya vazaM gataH . zApajaM bhayamutsRjya vidhinA sampracoditaH .
tasya kAmAtmano buddhiH sAkSAt kAlena mohitA . sampramathyendriyagrAmaM praNaSTA saha cetasA .
sa tayA saha saMgamya bhAryayA kurunandanaH . pANDuH paramadharmAtmA yuyuje kAladharmaNA .
tato mAdrI samAliGgaya rAjAnaM gatacetasam . mumoca duHkhajaM zabdaM punaH punaratIva hi .
saha putraistataH kuntI mAdrIputrau ca pANDavau . AjagmuH sahitAstatra yatra rAjA tathAgataH .
tato mAyabravId rAjannArtA kuntImidaM vacaH . ekaiva tvamihAgaccha tiSThantvayaiva dArakAH .
tacchrutvA vacanaM tasyAstatraivAdhAya dArakAn . hatAhamiti vikruzya sahasaivAjagAma sA .
dRSTvA pANDaM ca mAdrIM ca zayAnau dharaNItale . kuntI zokaparItAGgI vilalApa suduHkhitA .
rakSyamANo mayA nityaM vIraH satatamAtmavAn . kathaM tvAmatyatikrAntaH zApaM jAnan vanaukasaH .
nanu nAma tvayA mAdri rakSitavyo narAdhipaH . sA kathaM lobhitavatI vijane tvaM narAdhipam .
kathaM dInasya satataM tvAmAsAdya rahogatAm . taM vicintayataH zApaM praharSaH samajAyata .
dhanyA tvamasi bAhrIki matto bhAgyatarA tathA . dRSTavatyasi yad vaktraM prahRSTasya mahIpateH .
mAnyuvAca vilapantyA mayA devi vAryamANena cAsakRt . AtmA na vArito ' nena satyaM diSTaM cikIrSaNA .
kuntyuvAca ahaM jyeSThA dharmapatnI jyeSThaM dharmaphalaM mama . avazyambhAvino bhAvAnmA mAM mAdri nivartaya . anviSyAmIha bhartAramahaM pretavazaM gatam . uttiSTha tvaM visRjyainamimAn pAlaya dArakAn . avApya putrA~llobdhAtmA vIrapatnItvamarthaye .
mAnyuvAca ahamevAnuyAsyAmi bhartAramapalAyinam . na hi tRptAsmi kAmAnAM jyeSThA mAmanumanyatAm .
mAM cAbhigamya kSINo ' yaM kAmAd bharatasattamaH . tamucchindyAmasya kAmaM kathaM nu yamasAdane .
na cApyahaM vartayantI nirvizeSaM suteSu te . vRttimArye cariSyAmi spRzedenastathA ca mAm .
tasmAnme sutayoH kunti vartitavyaM svaputravat . mAM ca kAmayamAno ' yaM rAjA pretavazaM gataH .
vaizampAyana uvAca rAjJaH zarIreNa saha mAmapIdaM kalevaram . dagdhavyaM supraticchannametadArye priyaM kuru .
dArakeSvapramattA ca bhavethAzca hitA mamA ato ' nyanna prapazyAmi saMdeSTavyaM hi kiMcana .
vaizampAyana uvAca ityuktvA taM citAgnisthaM dharmapatnI nararSabham . madrarAjasutA tUrNamanvArohad yazasvinI .
vaizampAyana uvAca tataH zAntanavo bhISmo duryodhanamamarSaNam . kezavasya vacaH zrutvA provAca bharatarSabha .
kRSNena vAkyamukto ' si suhRdAM zamamicchatA . anvapadyasva tat tAta mA manyuvazamanvagAH .
akRtvA vacanaM tAta kezavasya mahAtmanaH . zreyo na jAtu na sukhaM na kalyANamavApsyasi .
dharmyamarthya mahAbAhurAha tvAM tAta kezavaH . tadarthamabhipadyasva mA rAjan nInazaH prajAH .
jvalitAM tvamimAM lakSmI bhAratI sarvarAjasu . jIvato dhRtarASTrasya daurAtmyAd bhraMzayiSyasi .
AtmAnaM ca sahAmAtyaM saputrabhrAtRbAndhavam . ahamityanayA buddhyA jIvitAd bhraMzayiSyasi .
atikrAman kezavasya tathyaM vacanamarthavat . pituzca bharatazreSTha vidurasya ca dhImataH .
mA kulaghnaH kupuruSo durmatiH kApathaM gamaH . mAtaraM pitaraM caiva mA majjIH zokasAgare .
atha droNo ' bravIt tatra duryodhanamidaM vacaH . amarSavazamApannaM niHzvasantaM punaH punaH .
dharmArthayuktaM vacanamAha tvAM tAta kezavaH . tathA bhISmaH zAntanavastajjuSasva narAdhipa .
prAjJau medhAvinau dAntAvarthakAmau bahuzrutau . AhatustvAM hitaM vAkyaM tajjuSasva narAdhipa . .
anutiSTha mahAprAjJa kRSNabhISmau yadUcatuH . mAdhavaM buddhimohena mA ' vamaMsthAH paraMtapa .
ye tvAM protsAhayantyete naite kRtyAya karhicit . vairaM pareSAM grIvAyAM pratimokSyanti saMyuge . .
mA jIdhanaH prajAH sarvAH putrAn bhrAtRstathaiva ca . vAsudevArjunau yatra viddhyajeyAnalaM hi tAn .
etaccaiva mataM satyaM suhRdoH kRSNabhISmayoH . yadi nAdAsyase tAta pazcAt tapsyasi bhArata .
yathoktaM jAmadagnyena bhUyAneSa tato ' rjunaH . kRSNo hi devakIputro devairapi suduHsahaH . kiM te sukhapriyeNeha proktena bharatarSabha .
etat te sarvamAkhyAtaM yathecchasi tathA kuru . na hi tvAmutsahe vaktuM bhUyo bharatasattama .
vaizampAyana uvAca tasminaM vAkyAntare vAkyaM kSattApi viduro ' bravIt . duryodhanamabhiprekSya dhArtarASTramamarSaNam .
duryodhana na zocAmi tvAmahaM bharatarSabha . imau tu vRddhau zocAmi gAndhArI pitaraM ca te .
yAvanAthau cariSyete tvayA nAthena durhadA . hatamitrau hatAmAtyau lUnapakSAvivANDajau .
bhikSuko vicariSyete zocantau pRthivImimAm . kulaghnamIdRzaM pApaM janayitvA kupUruSam .
atha duryodhanaM rAjA dhRtarASTro ' bhyabhASata . AsInaM bhrAtRbhiH sArdhaM rAjabhiH parivAritam .
duryodhana nibodhedaM zauriNoktaM mahAtmanA . Adatsva zivamatyantaM yogakSemavadavyayam .
anena hi sahAyena kRSNenAkliSTakarmaNA . iSTAn sarvAnabhiprAyAn prApsyAma : sarvarAjasu .
susaMhataH kezavena tAta gaccha yudhiSThiram . cara svastyayanaM kRtsnaM bharatAnAmanAmayam .
vAsudevena tIrthena tAta gacchasva saMzamam . kAlaprAptamidaM manye mA tvaM duryodhanAtigAH .
zamaM ced yAcamAnaM tvaM pratyAkhyAsyasi kezavam . tvadarthamabhijalpantaM na tavAstyaparAbhavaH .
bhISma uvAca jyAkarSaNaM zatrunibarhaNaM ca kRSirvaNijyA pazupAlanaM ca . zuzrUSaNaM cApi tathArthahetorakAryametat paramaM dvijasya .za
sevyaM tu brahma SaTkarma gRhasthena manISiNA . kRtakRtyasya cAraNye vAso viprasya zasyate .
rAjapreSyaM kRSidhanaM jIvanaM ca vaNikpathA . kauTilyaM kaulaTeyaM ca kusIdaM ca vivarjayet .
zUdro rAjanbhavati brahmabandhu 1zcAritro yazca dharmAdapetaH . vRSalIpatiH pizuno nartanazca rAjapreSyo yazca bhaved vikarmA .
japanvedAnajapaMzcApi rAjan samaH zUrairdAsavaccApi bhojyaH . ete sarve zUdrasamA bhavanti rAjannetAnvarjayeddevakRtye .
nirmaryAde cAzucau krUravRttI hiMsAtmake tyaktadharmasvavRtte . havyaM kavyaM yAni cAnyAni rAjan . deyAnyadeyAni bhavanti cAsmai . .
tasmAddharmo vihito brAhmaNasya damaH zaucamArjavaM cApi rAjan . tathA viprasyAzramAH sarva eva purA rAjan brAhmaNA vai nisRSTAH .
yaH syAddAntaH somapazcAryazIlaH sAnukrozaH sarvasaho nirAzIH . RjurmUduranRzaMsaH kSamAvAn sa vai vipro netaraH pApakarmA .
zUdraM vaizyaM rAjaputraM ca rArja llokAH sarve saMzritA dharmakAmAH . tasmAd varNAzAntidharmeSvasaktAn matvA viSNurnecchati pANDuputra .
loke cedaM sarvalokasya na A ccAturvaNryaM vedavAdAzca na syuH . sarvAzcajyAH sarvalokakriyAzca sadyaH sarve cAzramasthAna vai syuH .
yazca trayANAM varNAnAmicchedAzramasevanam . cAturAzramyadRzaMzca dharmAMstAndhRNu pANDava .
zuzrUSoH kRtakAryasya kRtasaMtAnakarmaNaH . abhyanujJAtarAjasya zUdrasya jagatIpate . alpAntaragatasyApi dazadharmagatasya vA . AzramA vihitAH sarve varjayitvA nirAziSam .
bhaikSyacaryAM tataH prAhustasya taddharmacAriNaH . tathA vaizyasya rAjendra rAjaputrasya caiva hi .
kRtakRtyo vayo ' tIto rAjJaH kRtaparizramaH . vaizyo gacchadanujJAto nRpeNAzramasaMzrayam .
vedAnadhItya dharmeNa rAjazAstrANi cAnagha . saMtAnAdIni karmANi kRtvA somaM niSevya ca . pAlayitvA prajAH sarvA dharmeNa vadatAM varaH . rAjasUyAzvamedhAdIn makhAnanyAMstathaiva ca . AnayitvA yathApAThaM viprebhyo dattadakSiNaH . saMgrAme vijayaM prApya tathAlpaM yadi vA bahu . sthApayitvA prajApAlaM putraM rAjye ca pANDava . anyagotraM prazastaM vA kSatriyaM kSatriyarSabha . arcayitvA pitRn samyak pitRyajJairyathAvidhi . devAn yajJairRSIn vedairarcayitvA tu yatnataH . antakAle ca samprApte ya icchedAzramAntaram . so ' nupUrvyAzramAn rAjan gatvA siddhimavApnuyAt .
rAjaSitvena rAjendra bhaikSyacaryAM na sevayA . apetagRhadharmo ' pi carejjIvitakAmyayA .
na caitannaiSThikaM karma trayANAM bhUridakSiNa . caturNAM rAjazArdUla prAhurAzramavAsinAm .
bAhvAyattaM kSatriyairmAnavAnAM lokazreSThaM dharmamAsevamAnaiH . sarve dharmAH sopadharmAstrayANAM rAjJo dharmAditi vedAcchaNomi .
yathA rAjan hastipade padAni saMlIyante sarvasattvodbhavAni . evaM dharmAn rAjadharmeSu sarvAn sarvAvasthAn sampralInAn nibodha .
alpAzrayAnalpaphalAn vadanti dharmAnanyAn dharmavido manuSyAH . mahAzrayaM bahukalyANarUpaM kSAtraM dharmaM netaraM prAhurAryAH .
sarve dharmA rAjadharmapradhAnAH sarve varNAH pAlyamAnA bhavanti . sarvastyAgo rAjadharmeSu rArja styAgaM dharmaM cAhuragryaM purANam .
majjet trayI daNDanItau hatAyAM sarve dharmAH prakSayeyurvibuddhAH . sarve dharmAzcAzramANAM hatAH syuH kSAtre tyakte rAjadharme purANe .
sarve tyAgA rAjadharmeSu dRzaH sarvA dIkSA rAjadharmeSu coktAH . sarvA vidyA rAjadharmeSu yuktAH sarve lokA rAjadharme praviSTAH .
yathA jIvAH prAkRtairvadhyamAnA dharmazrutAnAmupapIDanAya . evaM dharmA rAjadharmaviyuktAH . saMcinvanto nAdriyante svadharmam .
vaizampAyana uvAca bhISme tu saMgrAmaziro vihAya palAyamAne dhRtarASTraputraH . utsRjya ketuM vinadan mahAtmA dhanurvigRhyArjunamAsasAda .
sa bhImadhanvAnamudapravIryaM dhanaMjayaM zatrugaNe carantam . AkarNapUrNAyatacoditena vivyAdha bhallena lalATamadhye . .
sa tena bANena samarpitena jAmbUnadAgreNa susaMhitena . rarAja rAjan mahanIyakarmA yathaikaparvA ruciraikazRGgaH .3
athAsya bANena vidAritasya prAdurbabhUvAsRgajasramuSNam . sa tasya jAmbUnadapuDacitro bhittvA lalATaM suvirAjate sma .
duryodhanazcApi tamugratejAH pArthazca duryodhanamekavIraH . anyonyamAjau puruSapravIrau samau samAjagmaturAjamIDhau .
tataH prabhinnena mahAgajena mahIdharAbhena punarvikarNaH . rathaizcaturbhirgajapAdarakSaiH kuntIsutaM jiSNumathAbhyadhAvat .
tamApatantaM tvaritaM gajendra dhanaMjayaH kumbhavibhAgamadhye . AkarNapUrNena mahAyasena bANena vivyAdha mahAjavena .
pArthena sRSTaH sa tu gApatra ApuladezAt praviveza nAgam . vidArya zailapravaraM prakAzaM yathAzaniH parvatamindrasRSTaH .
zaraprataptaH sa tu nAgarAja : pravepitAGgo vyathitAntarAtmA . saMsIdamAno nipapAta mahyAM vajrAhataM zRGgamivAcalasya .
nipAtite dantivare pRthivyAM trAsAd vikarNaH sahasAvatIrya . tUrNaM padAnyaSTazatAni gatvA viviMzate : syandanamAsaroha .
nihatya nAgaM tu zareNa tena vajropamenAdrivarAmbudAbham . tathAvidhenaiva zareNa pArtho duryodhanaM vakSasi nirbibheda .
tato gaje rAjani caiva bhinne bhagne vikarNe ca sapAdarakSe . ste yodhamukhyAH sahasApajagmuH .
dRSTvaiva pArthena hataM ca nAgaM yodhAMzca sarvAn dravato nizamya . rathaM samAvRtya kurupravIro raNAt pradudrAva yato na pArthaH .
taM bhImarUpaM tvaritaM dravantaM duryodhanaM zatrusaho ' bhiSagAt . prAsphoTayad yoddhamanAH kirITI bANena viddhaM rudhiraM vamantam .
arjuna uvAca vihAya kIrti vipulaM yazazca yuddhAt parAvRtya palAyase kim . na te ' dya tUryANi samAhatAni tathaiva rAjyAdavaropitasyA .
yudhiSThisyAsmi nidezakArI pArthastRtIyo yudhi saMsthito ' smi . tadarthamAvRtya mukhaM prayaccha narendravRttaM smara dhArtarASTra .
moghaM tavedaM bhuvi nAmadheyaM duryodhanetIha kRtaM purastAt . na hIha duryodhanatA tavAsti palAyamAnasya raNaM vihAyA .17 . .
na te purastAdatha pRSThato vA pazyAmi duryodhana rakSitAram . apehi yuddhAt puruSapravIra prANAn priyAn pANDavato ' dya rakSa .
gururuvAca caturvidhAni bhUtAni sthAvarANi carANi ca . avyaktaprabhavAnyAhuravyaktanidhanAni ca . avyaktalakSaNaM vidyAdavyaktAtmAtmakaM manaH .
yathAzvatthakaNIkAyAmantarbhUto mahAdrumaH . niSpanno dRzyate vyaktamavyaktAt sambhavastathA .
abhidravatyayaskAntamayo nizcetanaM yathA . svabhAvahetujA bhAvA yadvadanyadapIdRzam .
tadvadavyaktajA bhAvAH kartuH kAraNalakSaNAH . acetanAzcetayituH kAraNAdabhisaMhatA .
na bhUna khaM dyaurbhUtAni narSayo na surAsurAH . nAnyadAsIdRte jIvamAsedurna tu saMhatam .
pUrvaM nityaM sarvagataM manohetumalakSaNam . ajJAnakarma nirdiSTametat kAraNalakSaNam .
tatkAraNairhi saMyukta kAryasaMgrahakArakam . yenaitad vartate cakramanAdinidhanaM mahat .
avyaktanAbhaM vyaktAraM vikAraparimaNDalam . zretrajJAdhiSThitaM cakraM snigdhAkSaM vartate dhruvam .
snigdhatvAt livat sarvaM cakre ' smin pIDyate jagat . tilapIDairivAkramya bhogairajJAnasambhavaiH .
karma tat kurute tarSAdahaMkAraparigrahAt . kAryakAraNasaMyoge sa heturupapAditaH .
nAbhyeti kAraNaM kAryaM na kArya kAraNaM tathA . kAryANAM tUpakaraNe kAlo bhavati hetumAn .
hetuyuktAH prakRtayo vikArAzca parasparam . anyonyamabhivartante puruSAdhiSThitAH sadA .
rAjasaistAmasairbhAvairyuto hetubalAnvitaH . kSetrajJamevAnuyAti pAMsurvAterito yathA .
na ca taiH spRzyate bhAvairna te tena mahAtmanA . sarajasko ' rajaskazca naiva vAyurbhaved yathA .
tathaitadantaraM vidyAt sattvakSetrajJayorbudhaH . abhyAsAt sa tathA yukto na gacchet prakRti punaH . .
saMdehametamutpannamacchinad bhagavAnRSiH . tathA vArtA samIkSeta kRtalakSaNasammitAm .
bIjAnyagnyupadagdhAni na rohanti yathA punaH . jJAnadagdhaistathA klezai tmA sampadyate punaH .
bhISma uvAca tato ' tIte mahAkalpe utpanne ' GgirasaH sute . babhUvurnirvRtA devA jAte devapurohite .
bRhad brahma mahacceti zabdAH paryAyavAcakAH . ebhiH samanvito rAjan guNairvidvAn bRhaspatiH .
tasya ziSyo babhUvAgyo rAjoparicaro vasuH . adhItavAMstadA zAstraM samyak citrazikhaNDijam .
sa rAjA bhAvitaH pUrvaM daivena vidhinA vasuH . pAlayAmAsa pRthivIM divamAkhaNDalo yathA .
tasya yajJo mahAnAsIdazvamedho mahAtmanaH . bRhaspatirupAdhyAyastatra hotA babhUva ha .
prajApatisutAzcAtra sadasyAzcAbhavaMstrayaH . ekatazca dvitazcaiva tritazcaiva maharSayaH . dhanuSAkhyo ' tha raibhyazca arvAvasuparAvasU . RSirmedhAtithizcaiva tANDyazcaiva mahAnRSiH . RSiH zAntirmahAbhAgastathA vedazirAzca yaH . RSizreSThazca kapila : zAlihotrapitA smRtaH . AdyaH kaThastaittirizca vaiSampAyanapUrvajaH . kaNvo ' tha devahotrazca ete SoDaza kIrtitAH .
sambhUtAH sarvasambhArAstasmin rAjan mahAkratau . na tatra pazughAto ' bhUt sa rAjaivaM sthito ' bhavat .
ahiMsraH zucirakSudro nirAzIH karmasaMstutaH . AraNyakapadodbhUtA bhAgAstatropakalpitAH .
prItastato ' sya bhagavAn devadevaH purAtanaH . sAkSAt taM darzayAmAsa so ' dRzyo ' nyena kenacit .
svayaM bhAgamupAghrAya puroDAzaM gRhItavAn . adRzyena hRto bhAgo devena harimedhasA .
bRhaspatistataH kruddhaH srucamudyamya vegitaH . AkAzaM jan srucaH pAtai roSAdazrUNyavartayat .
uvAca coparicaraM mayA bhAgo ' yamudyataH . grAhyaH svayaM hi devena matpratyakSaM na saMzayaH .
yudhiSThira uvAca udyatA yajJabhAgA hi sAkSAt prAptAH surairiha . kimarthamiha na prApto darzanaM sa harivibhuH .
bhISma uvAca tataH sa taM samudbhUtaM bhUmipAlo mahAn vasuH . prasAdayAmAsa muni sadasyAste ca sarvazaH .
UcuzcainamasambhrAntA na roSaM kartumarhasi . naiSa dharmaH kRtayuge yastvaM roSamacIkRthAH .
aroSaNo hyasau devo yasya bhAgo ' yamudyataH . na zakyaH sa tvayA draSTumasmAbhirvA bRhaspate .
yasya prasAdaM kurute sa vaitaM draSTumarhati . ekatadvitatritAzcocustatazcitrazikhaNDinaH .
vayaM hi brahmaNaH putrA mAnasAH parikIrtitAH . gatAH niHzreyasArthaM hi kadAcid dizamuttarAm .
taptvA varSasahasrANi caritvA tapa uttamam . ekapAdAH sthitAH samyak kASThabhUtAH samAhitAH .
meroruttarabhAge tu kSIrodasyAnukUlataH . sa dezo yatra nastaptaM tapaH paramadAruNam .
kathaM pazyema hi vayaM devaM nArAyaNAtmakam . vareNyaM varadaM taM vai devadevaM sanAtanam . kathaM pazyema hi vayaM devaM nArAyaNaM tviti . atha vratasyAvabhRthe vAguvAcAzarIriNI . snigdhagambhIrayA vAcA praharSaNakarI vibho .
sutaptaM vastapo viprAH prasannenAntarAtmanA . yUyaM jijJAsavo bhaktAH kathaM drakSyatha taM vibhum .
kSIrodadheruttarataH zvetadvIpo mahAprabhaH . tatra nArAyaNaparA mAnavAzcandravarcasaH .
ekAntabhAvopagatAste bhaktAH puruSottamam . te sahasrArciSaM devaM pravizanti sanAtanam .
anindriyA nirAhArA aniSpandAH sugandhinaH . ekAntinaste puruSAH zvetadvIpanivAsinaH . gacchadhvaM tatra munayastatrAtmA me prakAzitaH .
atha zrutvA vayaM sarve vAcaM tAmazarIriNIm . yathAkhyAtena mArgeNa taM dezaM pratipedire .
prApya zvetaM mahAdvIpaM taccittAstaddidRkSavaH . tato ' smadRSTiviSayastadA pratihato ' bhavat .
na ca pazyAma puruSaM tattejohRtadarzanAH . tato naH prAdurabhavad vijJAnaM devayogajam .
na kilAtaptatapasA zakyate draSTumaJjasA . tataH punarvarSazataM taptvA tAtkAlikaM mahat . vratAvasAne ca zubhAn narAn dadRzire vayam .
zvetAMzcandrapratIkAzAn sarvalakSaNalakSitAn . nityAJjalikRtAn brahma japataH prAgudaGmukhAn .
mAnaso nAma sa japo japyate tairmahAtmabhiH . tenaikAgramanastvena prIto bhavati vai hariH .
yAbhavanmunizArdUla bhAH sUryasya yugakSaye . ekaikasya prabhA tAdRk sAbhavanmAnavasya ha .
tejonivAsaH sa dvIpa iti vai menire vayam . na tatrAbhyadhikaH kazcit sarve te samatejasaH .
atha sUryasahasrasya prabhAM yugapadutthitAm . sahasA dRSTavantaH sma punareva bRhaspate .
sahitAzcAbhyadhAvanta tataste mAnavA dutam . kRtAJjalipuTA hRSTA nama ityeva vAdinaH .
tato hi vadatAM teSAmazrauSma vipulaM dhvanim . baliH kilopahiyate tasya devasya tainaraiH .
vayaM tu tejasA tasya sahasA hRtacetasaH . na kiMcidapi pazyAmo hatacakSurbalendriyAH .
ekastu zabdo vitataH zruto ' samAbhirudIritaH . jitaM te puNDarIkAkSa namaste vizvabhAvana .
namaste ' stu hRSIkeza mahApuruSapUrvaja . iti zabdaH zruto ' smAbhiH zikSAkSarasamanvitaH .
etasminnantare vAyuH sarvagandhavahaH zuciH . divyAnyuvAha puSpANi karmaNyAzcauSadhIstathA .
tairiSTaH paJcakAlajJairharirekAntibhirnarai . bhaktyA paramayA yuktairmanovAkkarmabhistadA .
nUnaM tatrAgato devo yathA tairvAgudIritA . vayaM tvenaM na pazyAmo mohitAstasya mAyayA .
mArute saMnivRtte ca balau ca pratipAdite . cintAvyAkulitAtmAno jAtA : smo ' GgirasAM vara .
mAnavAnAM sahasreSu teSu vai zuddhayoniSu . asmAn na kazcinmanasA cakSuSA vApyapUjayat .
te ' pi svasthA munigaNA ekabhAvamanuvratAH . nAsmAsu dadhire bhAvaM brahmabhAvamanuSThitAH .
tato ' smAn suparizrAntAM stapasA cAtikarzitAn . uvAca svasthaM kimapi bhUtaM tatrAzarIrakam .
deva uvAca dRSTA vaH puruSAH zvetAH sarvendriyavivarjitAH . dRSTo bhavati deveza ebhirdRSTaidvijottamaiH .
gacchadhvaM munayaH sarve yathAgatabhito ' cirAt . na sa zakyastvabhaktena draSTuM devaH kathaMcana .
kAmaM kAlena mahatA ekAntitvamupAgataH . zakyo draSTuM sa bhagavAn prabhAmaNDaladurdazaH . mahat kAryaM ca kartavyaM yuSmAbhirdvijasattamAH .
itaH kRtayuge ' tIte viparyAsaM gate ' pi ca . vaivasvate ' ntare viprAH prApte tretAyuge punaH . surANAM kAryasiddhyarthaM sahAyA vai bhaviSyathA
tatastadadbhutaM vAkyaM nizamyaivAmRtopamam . tasya prasAdAt prAptAH smo dezamIpsitamaJjasA .
evaM sutapasA caiva havyakavyaistathaiva ca . devo ' smAbhirna dRSTaH sa kathaM tvaM draSTumarhasi .
nArAyaNo mahadbhUtaM vizvasRgdhavyakavyabhuka . anAdinidhano ' vyakto devadAnavapUjitaH .
evamekatavAkyena dvitatritamatena ca . anunItaH sadasyaizca bRhaspatirudAradhIH . samApayat tato yajJaM daivataM samapUjayat .
samAptayajJo rAjApi prajAM pAlitavAn vasuH . brahmazApAd divo bhraSTaH praviveza mahIM tataH .
sa rAjA rAjazArdUla satyadharmaparAyaNaH . antarbhUmigatazcaiva satataM dharmavatsalaH .
nArAyaNaparo bhUtvA nArAyaNajapaM japan . tasyaiva ca prasAdena punarevotthitastu saH .
mahItalAd gataH sthAnaM brahmaNaH samanantaram . parAM gatimanuprApta iti naiSThikamaJjasA .
vaizampAyana uvAca sa tu nairAzyamApannaH sadA glAnisamanvitaH . pitAmahamupAgacchat saMkruddho havyavAhanaH .
tacca sarvaM yathAnyAyaM brahmaNe saMnyavedayat . uvAca cainaM bhagavAn muhUrtaM sa vicintya tu .
upAyaH paridRSTo me yathA tvaM dhakSyase ' nagha . kAlaM ca kaMcit kSamatAM tatastvaM dhakSyase ' nala .
bhaviSyataH sahAyau te naranArAyaNau tadA . tAbhyAM tvaM sahito dAvaM dhakSyase havyavAhana .
evamastviti taM vahnirbrahmANaM pratyabhASata . sambhUtau tau viditvA tu naranArAyaNAvRSI . kAlasya mahato rAjaMstasya vAkyaM tasya vAkyaM svayambhuvaH . anusmRtya jagAmAtha punareva pitAmaham .
abravIcca tadA brahmA yathA tvaM dhakSyase ' nala . khANDavaM dAvamadyaiva miSato ' sya zacIpateH .
naranArAyaNau yau tau pUrvadevau vibhAvaso . samprAptau mAnuSe loke kAryArthaM hi divaukasAm .
arjunaM vAsudevaM ca yau tau loko ' bhimanyate . tAvetau sahitAvehi khANDavasya samIpataH . tau tvaM yAcasva sAhAyye dAhArthaM khANDavasya ca . tato dhakSyasi taM dAvaM rakSitaM tridazairapi .
tau tu sattvAni sarvANi yatnato vArayiSyataH . devarAjaM ca sahitau tatra me nAsti saMzayaH .
ekacchrutvA tu vacanaM tvarito havyavAhanaH . kRSNapArthAvupAgamya yamarthaM tvabhyabhASata . abravInRpazArdUla tatkAlasadRzaM vacaH . didhaeM khANDavaM dAvamakAmasya zatakratoH . taM te kathitavAnasmi pUrvameva nRpottama . tacchrutvA vacanaM tavagnerbIbhatsurjAtavedasam .
arjuna uvAca uttamAstrANi me santi divyAni ca bahUni ca . yairahaM zaknuyAM yoddhumapi vajradharAn bahUn .
dhanurme nAsti bhagavan bAhuvIryeNa sammitam . kurvataH samare yatnaM vegaM yad viSahenmama .
zaraizca me ' rtho bahubhirakSayaiH kSipramasyataH . na hi voDhuM rathaH zaktaH zarAn mama yathepsitAn .
azvAMzca divyAniccheyaM pANDurAn vAtaraMhasaH . rathaM ca meghanirghoSaM sUryapratimatejasam .
tathA kRSNasya vIryeNa nAyudhaM vidyate samam . yena nAgAn pizAcAMzca nihanyAnmAdhavo raNe .
upAyaM karmasiddhau ca bhagavan vaktumarhasi . nivArayeyaM yenendraM varSamANaM mahAvane .
pauruSeNa tu yat kAryaM tat kartArau sva pAvaka . karaNAni samarthAni bhagavan dAtumarhasi .
mArkaNDeya uvAca idamanya yatAM yayAti huSo rAjA rAjyasthaH paurajanAvRta AsAMcakre gurvathIM brAhmaNa upetyAbravId bho rAjan gurvarthaM bhikSeyaM samayAditi .
rAjovAca bravItu bhagavAn samayamiti .
brAhmaNa uvAca vidveSaNaM paramaM jIvaloke kuryAnnaraH pArthiva yAcyamAnaH . taM tvAM pRcchAmi kathaM tu rAjan dadyAd bhavAn dayitaM ca me ' dya .
rAjovAca na cAnukIrtayedadya dattvA ayAcyamarthaM na ca saMzRNomi . prApyamarthaM ca saMzrutya taM cApi dattvA susukhI bhavAmi .
dadAmi te rohiNInAM sahasraM priyo hi me brAhmaNo yAcamAnaH . na me manaH kupyati yAcamAne dattaM na zocAmi kadAcidartham .
ityuktvA brAhmaNAya rAjA gosahasraM dadau . prAptavAMzca gavAM sahasraM brAhmaNa iti .
bRhadazva uvAca sa mAsamuSya kaunteya bhImamAmantrya naiSadhaH . purAdalpaparIvAro jagAma niSadhAn prati .
rathenaikena zubhreNa dantibhiH pariSoDazaiH . paJcAzadbhirhayaizcaiva SaTzataizca padAtibhiH . sa kampayanniva mahIM tvaramANo mahIpatiH . pravivezAtha saMrabdhastarasaiva mahAmanAH .
tataH puSkaramAsAdya vIrasenasuto nalaH . uvAca dIvyAva punarbahuvittaM mayArjitam . damayantI ca yaccAnyanmama kiMcana vidyate . eSa vai mama saMnyAsastava rAjyaM tu puSkara . punaH pravartatAM dyUtamiti me nizcitA matiH . ekapANena bhadraM te prANayozca paNAvahe .
jitvA parasvamAhRtya rAjyaM vA yadi vA basu . pratipANaH pradAtavyaH paramodharma ucyate .
na ced vAJchasi tvaM yuddhadyUtaM pravartatAm . dvairathenAstu vai zAntistava vA mama vA nRpa .
vaMzabhojyamidaM rAjyamarthitavyaM yathA tathA . yena kenApyupAyena vRddhAnAmiti zAsanam .
dvayorekatare buddhiH kriyatAmadya puSkara . kaitavenAkSavatyAM tu yuddhe vA nAmyatAMdhanuH .
naiSadhenaivamuktastu puSkaraH prahasannivA dhruvamAtmajayaM matvA pratyAha pRthivIpatim .
diSTyA tvayArjitaM vittaM pratipANAya naiSadha . diSTyA ca duSkRtaM karma damayantyAH kSayaM gatam .
diSTyA ca dhriyase rAjan sadAro ' dya mahAbhuja . dhanenAnena vai bhaimI jitena samalaMkRtA . . devanena mama mAmupasthAsyati vyaktaM divi zakramivApsarAH . nityazo hi smarAmi tvAM pratIkSe ' pi ca naiSadha .
prItirna bhavatyasuhRdgaNaiH . jitvA tvadya varArohAM damayantImaninditAm . kRtakRtyo bhaviSyAmi sA hi me nityazo hRdi .
zrutvA tu tasya tA vAco bahvabaddhapralApinaH . iyeSa sa zirazchettuM khaDnena kupito nalaH . smayaMstu roSatAmrAkSastamuvAca nalo nRpaH .
paNAvaH kiM vyAharase jito na vyAhariSyasi . tataH prAvartata dyUtaM puSkarasya nalasya ca . ekapANena vIreNa lena sa parAjitaH . sa ratnakozanicayaiH prANena paNito ' pi ca .
jitvA ca puSkaraM rAjA prahasannidamabravIt . mama sarvamidaM rAjyamavyagraM hatakaNTakam . vaidarbhI na tvayA zakyA rAjApasada vIkSitum . tasyAstvaM saparIvAro mUDha dAsatvamAgataH .
na tvayA tat kRtaM karma yenAhaM vijitaH purA . kalinA tat kRtaM karma tvaM ca mUDha na budhyase .
nAhaM parakRtaM doSaM tvayyAdhAsye kathaMcana . yathAsukhaM vai jIva tvaM prANAnavasRjAmi te .
tathaiva sarvasambhAraM svamaMzaM vitarAmi te . tathaiva ca mama pratistvayi vIra na saMzayaH .
sauhArda cApi me tvatto na kadAcit prahAsyati . puSkara tvaM hi me bhrAtA saMjIva zaradaH zatam .
evaM nala : sAntvayitvA bhrAtaraM satyavikramaH . svapuraM preSayAmAsa pariSvajya punaH punaH .
sAntvito naiSAdhenaivaM puSkaraM pratyuvAca tam . puNyazlokaM tadA rAjannabhivAdya kRtAJjaliH . kIrtirastu tavAkSayyA jIva varSazataM sukhI . yo me vitarasi prANAnadhiSThAnaM ca pArthiva .
sa tathA satkRto rAjJA mAsamuSya tadA nRpa . prayayau puSkaro hRSTaH svapuraM svajanAvRtaH . mahatyA senayA sAdhU vinItaiH paricArakaiH . bhrAjamAna ivAdityo vapuSA puruSarSabha .
prasthApya puSkaraM rAjA vittavantamanAmayam . praviveza puraM zrImAnatyarthamupazobhitAm .
pravizya sAnvayAmAsa paurAMzca niSadhAdhipaH . paurA jAnapadAzcApi samprahRSTatanUruhAH .
UcuH prAJjalayaH sarve sAmAtyapramukhA janAH . adya sma nirvRtA rAjan pure janapade ' pi ca . upAsituM puna : prAptA devA iva zatakratum .
bRhadazva uvAca damayantI tu tacchrutvA bhRzaM zokaparAyaNA . zaGkamAnA nalaM taM vai kezinImidamabravIt .
gaccha kezini bhUyastvaM parIkSAM kuru bAhuke . abruvANA samIpasthA caritAnyasya lakSaya .
yadA ca kiMcit kuryAt sa kAraNaM tatra bhAmini . tatra saMceSTamAnasya lakSayantI viceSTitam .
na cAsya pratibandhena deyo ' gnirapi kezini . yAcate na jalaM deyaM sarvathA tvaramANayA .
etat sarvaM samIkSya tvaM caritaM me nivedayA nimittaM yat tvayA dRSTaM bAhuke daivamAnuSam . yaccAnyadapi pazyethAstaccAkhyeyaM tvayA mama .
damayantyaivamuktA sA jagAmAtha ca kezinI . nizamyAtha hayajJasya liGgAni punarAgamat .
sA tat sarvaM yathAvRttaM damayantyai nyavedayat . nimittaM yat tayA dRSTaM bAhuke daivamAnuSam .
kezinyuvAca dRDhaM zucyupacAro ' sau na mayA bhAnuSaH kvacit . dRSTapUrvaH zruto vApi damayanti tathAvidhaH .
hrasvamAsAdya saMcAraM nAsau vinamate kvacit . taM tu dRSTvA yathAsaMgamutsarpati yathAsukham .
saMkaTe ' pyasya sumahAn vivaro jAyate ' dhikaH . RtuparNasya cArthAya bhojanIyamanekazaH . preSitaM tatra rAjJA tu mAMsaM caiva prabhUtavat . tasya prakSAlanArthAya kumbhAstatropakalpitAH .
te tenAvekSitAH kumbhAH pUrNA evAbhavaMstataH . tataH prakSAlanaM kRtvA samadhizritya bAhukaH . tRNamuSTiM samAdAya savitustaM samAdadhat . atha prajvalitastatra sahasA havyavAhanaH .
tadadbhutatamaM dRSTvA vismitAhamihAgatA . anyacca tasmin sumahadAzcaryaM lakSitaM mayA . .
yadagnimapi saMspRzya naivAsau dahyate zubhe . chandena codakaM tasya vahatyAvarjitaM dutam .
atIva cAnyat sumahadAzcaryaM dRSTavatyaham . yat sa puSpANyupAdAya hastAbhyAM mamRde zanaiH . mRdyamAnAni pANibhyAM tena puSpANi nAnyathA . bhUya eva sugandhIni hRSitAni bhavanti hi . etAnyadbhutaliGgAni dRSTvAhaM dutamAgatA .
bRhadazva uvAca damayantI tu tacchrutvA puNyazlokasya ceSTitam . amanyata nalaM prAptaM karmaceSTAbhisUcitam .
sA zaGkamAnA bhartAraM bAhukaM punariGgitaiH . kezinIM zlakSNayA vAcA rudatI punarabravIt . punargaccha pramattasya bAhukasyopasaMskRtam . mahAnasAd drutaM mAMsamAnayasveha bhAvini . sA gatvA bAhukasyAce tanmAMsamapakRSya ca . atyuSNameva tvaritA tatkSaNAt priyakAriNI .
damayantyai tataH prAdAt kezinI kurunandana . so citA nalasiddhasya mAMsasya bahuzaH purA .
prAzya matvA nalaM sUtaM prAkrozad bhRzaduHkhitA . vaiklavyaM paramaM gatvA prakSAlya ca mukhaM tataH . mithunaM preSayAmAsa kezinyA saha bhArata . indrasenAM saha bhrAtrA samabhijJAya bAhukaH . abhidrutya tato rAjA pariSvajyAGkamAnayat . bAhukastu samAsAdya sutau surasutopamau . bhRzaM duHkhaparItAtmA susvaraM praruroda ha . naiSadho darzayitvA tu vikAramasakRt tadA . utsRjya sahasA putrau kezinImidamabravIt .
idaM ca sadRzaM bhadre mithunaM mama putrayoH . ato dRSTvaiva sahasA bASpamutsRSTavAnaham .
bahuzaH sampatantIM tvAM janaH saMketadoSataH . vayaM ca dezAtithayo gaccha bhadre yathAsukham .
saMjaya uvAca tato ' rjunasya bhavanaM pravizyApratimaM vibhuH . spRSTvAmbhaH puNDarIkAkSaH sthaNDile zubhalakSaNe .
saMtastAra zubhAM zayyAM dabhaidUryasaMnibhaiH . tato mAlyena vidhivallajairgandhaiH sumaGgalaiH .
alaMcakAra tAM zayyAM parivAryAyudhottamaiH . tataH spRSTodake pArthe vinItAH paricArakAH .
darzayanto ' ntike cakurnaizaM traiyambakaM balim . tataH prItamanAH pArtho gandhamAlyaizca mAdhavam .
alaMkRtyopahAraM taM naizaM tasmai nyavedayat . smayamAnastu govindaH phAlgunaM pratyabhASata .
supyatAM pAthra bhadraM te kalyANAya vrajAmyaham . sthApayitvA tato dvA : sthAn goptuMzcAttAyudhAn narAn .6
dAruvAnugataH zrImAn viveza zibiraM svakam . zizye ca zayane zubhre bahukRtyaM vicintayan .
pArthAya sarve bhagavAn zokaduHkhApahaM vidhim . vyadadhAt puNDarIkAkSastejodyutivivardhanam .
yogamAsthAya yuktAtmA sarveSAmIzvarezvaraH . zreyaskAmaH pRthuyazA viSNurjiSNupriyaMkaraH .
na pANDavAnAM zibire kazcit suSvApa tAM nizAm . prajAgaraH sarvajanaM hyAviveza vizAmpate .
putrazokAbhitaptena pratijJAto mahAtmanA . sahasA sindhurAjasya vadho gANDIvadhanvanA .
tat kathaM nu mahAbAhurvAsaviH paravIrahA . pratijJAM saphalAM kuryAditi te samacintayan .
kaSTaM hIdaM vyavasitaM pANDavena mahAtmanA . putrazokAbhitaptena pratijJA mahatI kRtA .
saca rAjA mahAvIryaH pArayatvarjunaH sa tAm . bhrAtarazcApi vikrAntA bahulAni balAni ca .
dhRtarASTrasya putreNa sarve tasme niveditam . sa hatvA saindhavaM saMkhye punaretu dhanaMjayaH .
jitvA ripugaNAMzcaiva pArayatvarjuno vratam . zvo ' hatvA sindhurAjaM vai dhUmaketuM pravekSyati .
na hyasAvanRtaM kartumalaM pArtho dhanaMjayaH . dharmaputra kathaM rAjA bhaviSyati mRte ' rjune .
tasmin hi vijayaH kRtsnaH pANDavena samAhitaH . yadi no ' sti kRtaM kiJcid yadi dattaM hutaM yadi .
phalena tasya sarvasya savyasAcI jayatvarIn . evaM kathayatAM teSAM jayamAzaMsatAM prabho .
kRcchreNa mahatA rAjan rajanI vyatyavartata . tasyAM rajanyAM madhye tu pratibuddho janArdanaH .
smRtvA pratijJAM pArthasya dArukaM pratyabhASata . . arjunena pratijJAtamArtena hatabandhunA .
jayadrathaM vadhiSyAmi zvobhUta iti dAruka . tattu duryodhanaH zrutvA mantribhirmantrayiSyati .
yathA jayadrathaM pArtho na hanyAditi saMyuge . akSauhiNyohitAH sarvArakSiSyanti jayadratham .
droNazca saha putreNa sarvAstravidhipAragaH . eko vIraH sahasrAkSo daityadAnavadarpahA .
so ' pi taM notasahetAjau hantuM droNena rakSitam . so ' haM zvastat kariSyAmi yathA kuntIsuto ' rjunaH . .25
aprApte ' staM dinakare haniSyati jayadratham . na hi dArA na mitrANi jJAtayo na ca bAndhavAH .
kazcidanyaH priyataraH kuntIputrAnmamArjunAt . anarjunamimaM lokaM muhUrtamapi dAruka .
udIkSituM na zakto ' haM bhavitA na ca tat tathA . ahaM vijitya tAn sarvAn sahasA sahayadvipAn .
arjunArthe haniSyAmi sakarNAn sasuyodhanAn . zvo nirIkSantu me vIrye trayo lokA mahAhave .
dhanaMjayArthe samare parAkrAntasya dAruka . zvo narendrasahasrANi rAjaputrazatAni ca .
sAzvadviparathAnyAjau vidraviSyAmi dArukA zvastAM cakrapramathitAM drakSyase nRpavAhinIm .
mayA kruddhena samare pANDavArthe nipAtitAm . zvaH sadevAH sagandharvAH pizAcoragarAkSasAH .
jJAsyanti lokAH sarve mAM suhRdaM savyasAcinaH . yastaM dveSTi sa mAM dveSTi yastaM cAnu sa mAmanu .
iti saMkalpyatAM buddhyA zarIrArddha mamArjunaH . yathA tvaM me prabhAtAyAmasyAM nizi rathottamam . kalpayitvA yathAzAstramAdAya vraja saMyataH . gadA kaumodakI divyAM zaktiM cakraM dhanuH zarAn .
Aropya vai rathe sUta sarvopakaraNAni ca . sthAnaM ca kalpayitvA ' tha rathopasthe dhvajasya me . vainateyasya vIrasya samare rathazobhinaH . chatraM jAmbUnadairjAlairarkajvalanasaprabhaiH .
vizvakarmakRtairdivyairazvAnapi vibhUSitAn . balAhakaM meghapuSpaM zaivyaM sugrIvameva ca . yuktAn vAjivarAn yattaH kavacItiSTha dArukA pAJcajanyasya nirghoSamArSabheNaiva pUritam . zrutvA ca bhairavaM nAdamupeyAstvaM javena mAm . ekAhrAhamamarSaM ca sarvaduHkhAni caiva ha .
bhrAtuH paitRSvaseyasya vyapaneSyAmi dAruka . sarvopAyairyatiSyAmi haniSyati bIbhatsurAhave . pazyatAM dhArtarASTrANAM haniSyati jayadratham . yasya yasya ca bIbhatsurvadhe yatnaM kariSyati . AzaMse sArase tatra bhavitA ' sya dhruvo jayaH .
dAruka uvAca jaya eva dhruvastasya kuta eva parAjayaH . yasya tvaM puruSavyAghra sArathyamupajagmivAn .
evaM caitat kariSyAmi yathA mAmanuzAsasi . suprabhAtAmimAM rAtriM jayAya vijayasya hi .
saMjaya uvAca tato yudhiSThiro rAjA svAM senAM samanodayat . prativyUhannanIkAni bhISmasya bharatarSabha .
yathoddiSTAnyanIkAni pratyavyUhanta pANDavAH . svarga paramamicchantaH suyuddhena kurUdvahAH .
madhye zikhaNDino ' nIkaM rakSitaM savyasAcinA . dhRSTadyunnazcarannagre bhImasenena pAlitaH .
anIkaM dakSiNaM rAjan yuyudhAnena pAlitam . zrImatA sAtvadAcayeNa zakreNeva dhanuSmatA .
mahendrayAnapratima rathaM tu sopaskaraM hATakaratnacitram . yudhiSThiraH kAJcanabhANDayoktraM samAsthito nAgapurasya madhye .
samucchritaM dantazalAkamasya supANDuraM chatramatIva bhAti . pradakSiNaM cainamupAcaranta maharSayaH saMstutibhirmahendram .
purohitAH zatruvadhaM vadanto brahmarSisiddhAH zrutavanta enam . japyaizca mantraizca mahauSadhIbhiH samantataH svastyayanaM bruvantaH .
tataH sa vastrANi tathaiva gAzca phalAni puSpANi tathaiva niSkAn . kurUttamo brAhmaNasAnmahAtmA kurvan yayau zakra ivAmarezaH .
sahasrasUryaH zatakiGkiNIkaH parAy/ajAmbUnadahemacitraH . ratho ' rjunasyAgnirivArcimAlI vibhrAjate zvetahayaH sucakraH .
tamAsthitaH kezavasaMgRhItaM kapidhvajo gANDivabANapANiH . dhanurdharo yasya samaH pRthivyAM na vidyate no bhavitA kadAcit .
udvartayiSyaMstava putrasenAmatIva raudraM sa bibharti rUpam . anAyudho yaH subhujo bhujAbhyAM narAzvanAgAn yudhi bhasma kuryAt . sahito yamAbhyAM vRkodaro vIrarathasya goptA . taM tatra siMharSabhamattakhelaM loke mahendrapratimAnakalpam . samIkSya senAgragataM durAsadaM saMvivyathuH paGkagatA yathA dvipAH . vRkodaraM vAraNarAjadae~ yodhAstvadIyA bhayavignasattvAH . sa bhImasenaH
anIkamadhye tiSThantaM rAjaputraM durAsadam . abravId bharatazreSThaH guDAkezaM janArdanaH .
vAsudeva uvAca ya eSa roSAt pratapan balastho yo naH senAM siha ivekSate ca . yenAhRtAstrizataM vAjimedhAH .
etAnyanIkAni mahAnubhAvaM gRhanti meghA iva razmimantam . etAni hatvA puruSapravIra kAGkSasva yuddhaM bharatarSabheNa .
dhRtarASTra uvAca tvaM vai jyeSTho jyaiSThineyaH putra mA pANDavAn dviSaH . dveSTA hyasukhamAdatte yathaiva nidhanaM tathA .
avyutpannaM samAnArthaM tulyamitraM yudhiSThiram . adviSantaM kathaM dviSyAt tvAdRzo bharatarSabha .
tulyAbhijanavIryazca kathaM bhrAtuH zriyaM nRpa . putra kAmayase mohAnmaivaM bhUH zAmya mA zucaH .
atha yajJavibhUtiM tAM kAGkSase bharatarSabha . Rtvijastava tanvantu saptatantuM mahAdhvaram .
AhariSyanti rAjAnastavApi vipulaM dhanam . prItyA ca bahumAnAcca ratnAnyAbharaNAni ca . .
anAryAcaritaM tAta parasvaspRhaNaM bhRzam . svasaMtuSTaH svadharmastho yaH sa vai sukhamedhate .
avyApAraH parArtheSu nityodyogaH svakarmasu . rakSaNaM samupAttAnAmetad vaibhavalakSaNam .
vipattiSvavyatho dakSo nityamutthAnavAn naraH . apramatto vinItAtmA nityaM bhadrANi pazyati .
bAhUnivaitAn mA chetsIH pANDuputrAstathaiva te . bhrAtRNAM taddhanArthaM vai mitradrohaM ca mA kuru .
stathaiva te bhrAtRdhanaM samagram . mitradrohe tAta mahAnadharmaH pitAmahA ye tava te ' pi teSAm .
antarvedyAM dadad vittaM kAmAnanubhavan priyAn . krIDan strIbhirnirAtaGkaH prazAmya bharatarSabha .
bhISma uvAca sudakSiNastu kAmbojo ratha ekaguNo mataH tavArthasiddhimAkAGkSan yotsyate samare paraiH .
etasya rathasiMhasya tavArthaM rAjasattama . parAkramaM yathendrasya drakSyanti kuravo yudhi .
etasya rathavaMze hi tigmavegaprahAriNaH . kAmbojAnAM mahArAja zalabhAnAmivAyatiH .
nIlo mAhiSmatIvAso nIlavarmA rathastava . rathavaMzena kadanaM zatrUNAM vai kariSyati .
kRtavairaH purA caiva sahadevena mAriSa . yotsyate satataM rAjaMstavArthaM kurunandana .
vindAnuvindAvAvantyau saMmatau rathasattamau . kRtinau samare tAta dRDhavIryaparAkramau .
etau tau puruSavyAghrau ripusainyaM pradhakSyataH . gadAprAsAsinArAcaistomaraizca karacyutaiH .
yuddhAbhikAmau samare krIDantAviva yUthapau . yUthamadhye mahArAja vicarantau kRtAntavat .
trigartA bhrAtaraH paJca rathodArA matA mama . kRtavairAzca pArthaste virATanagare tadA .
makarA iva rAjendra samuddhatataraGgiNIm . gaGgA vikSobhayiSyanti pArthAnAM yudhi vAhinIm .
te rathAH paJca rAjendra yeSAM satyaratho mukham . ete yotsyanti saMgrAme saMsmarantaH purAkRtam .
vyalIkaM pANDaveyena bhImasenAnujena ha . dizo vijayatA rAjan zvetavAhena bhArata .
te haniSyanti pArthAnAM tAnAsAdya mahArathAn . varAn varAn maheSvAsAn kSatriyANAM dhurandharAn .
lakSmaNastava putrazca tathA duHzAsanasya ca . ubhau tau puruSavyAghrau saMgrAmeSvapalAyinau .
taruNau sukumArau ca rAjaputrau tarasvinau . yuddhAnAM ca vizeSajJau praNetArau ca sarvazaH .
rathau tau kuruzArdUla matau me rathasattamau . kSatradharmaratau vIrau mahat karma kariSyataH .
daNDadhArau mahArAja ratha eko nararSabha . yotsyate tava saMgrAme svena sainyena pAlitaH .
bRhadbalastathA rAjA kausalyo rathasattamaH . ratho mama matastAta mahAvegaparAkramaH .
eSa yotsyati saMgrAme svAn bandhUn sampraharSayan . ugrAyudho maheSvAso dhArtarASTrahite rataH .
kRpaH zAradvato rAjan rathayUthapayUthapaH . priyAn prANAn parityajya pradhakSyati ripUMstava .
gautamasya maharSarya AcAryasya zaradvataH . kArtikeya ivAjeyaH zarastambAt suto ' bhavat .
eSa senA : subahulA vividhAyudhakArmukAH . agnivat samare tAta cariSyati vinirdahan .
bRhadazva uvAca tatastu yAte vArSNeye puNyazlokasya dIvyataH . puSkareNa hRtaM rAjyaM yaccAnyad vasu kiMcana .
hRtarAjyaM nalaM rAjan prahasan puSkaro ' bravIt . dyUtaM pravartatAM bhUyaH pratipANo ' sti kastava .
ziSTA te damayantyekA sarvamanyajjitaM mayA . damayantyAH paNaH sAdhu vartatAM yadi manyase .
puSkareNaivamuktasya puNyazlokasya manyunA . vyadIryateva hRdayaM na cainaM kiMcidabravIt .
tataH puSkaramAlokya nalaH paramamanyumAn . utsRjya sarvagAtrebhyo bhUSaNAni mahAyazAH . ekavAsA hyasaMvItaH suhRcchokavivardhanaH . nizcakrAma tato rAjA tyaktvA suvipulAM zriyam .
damayantyekavastrAtha gacchantaM pRSThato ' nvagAt . sa tayA bAhyataH sArdhaM trirAtraM naiSadho ' vasat .
puSkarastu mahArAja ghoSayAmAsa vai pure . nale yaH samyagAtiSThet sa gacched vadhyatAM mama .
puSkarasya tu vAkyena tasya vidveSaNena ca . paurA na tasya satkAraM kRtavanto yudhiSThira .
sa tathA nagarAbhyAze satkArArho na satkRtaH . trirAtramuSito rAjA jalamAtreNa vartayan .
pIDyamAnaH kSudhA tatra phalamUlAni karSayan . prAtiSThata tato rAjA damayantI tamanvagAt .
kSudhayA pIDyamAnastu nalo bahutithe ' hani . apazyacchakunAn kAMzciddhiraNyasadRzacchadAn .
sa cintayAmAsa tadA niSadhAdhipatirbalI . asti bhakSyo mamAdyAyaM vasu cedaM bhaviSyati .
tatastAn paridhAnena vAsasA sa samAvRNot . tasya tad vastrAmAdAya sarve jagmurvihAyasA .
utpadantaH khagA vAkyametadAhustato nalam . dRSTvA digvAsasaM bhUmau sthitaM dInamadhomukham .
vayamakSAH sudurbuddhe tava vAso jihIrSavaH . AgatA na hi naH prItiH savAsasi gate tvayi .
tAn samIpagatAnakSAnAtmAnaM ca vivAsasam . puNyazlokastadA rAjan damayantImathAbravIt . yeSAM prakopAdaizvaryAt pracyuto ' hamanindite . prANayAtrAM na vindeyaM duHkhitaH kSudhayAnvitaH . yeSAM kRte na satkAramakurvan mayi naiSadhAH . ime te zakunA bhUtvA vAso bhIru haranti me .
vaiSamyaM paramaM prApto duHkhito gatacetanaH . bhartA te ' haM nibodhedaM vacanaM hitamAtmanaH .
ete gacchanti bahavaH panthAno dakSiNApatham . avantImRkSavantaM ca samatikramya parvatam .
eSa vindhyo mahAzailaH payoSNI ca samudragA . AzramAzca maharSINAM bahumUlaphalAnvitAH . eSa panthA vidarbhANAmasau gacchati kosalAn . ataH paraM ca dezo ' yaM dakSiNe dakSiNApathaH .
bRhadazva uvAca etad vAkyaM nalo rAjA damayantIM samAhitaH . uvAcAsakRdAt hi bhaimImuddizya bhArata . .
tataH sA bASpakalayA vAcA duHkhena karzitA . uvAca damayantI taM naiSadhaM karuNaM vacaH .
udvejate me hRdayaM sIdantyaGgAni sarvazaH . tava pArthiva saMkalpaM cintayantyAH punaH punaH . hRtarAjyaM hRtadravyaM vivastraM kSucchramAnvitam . kathamutsRjya gaccheyamahaM tvAM nirjane vane . .
zrAntasya te kSudhArtasya cintayAnasya tat sukham . vane ghore mahArAja nAzayiSyAmyahaM klamam .
na ca bhAryAsamaM kiMcid vidyate bhiSajAM matam . auSadhaM sarvaduHkheSu satyametad bravImi te .
nala uvAca evametad yathA ' ' tya tvaM damayanti sumadhyame . nAsti bhAryAsamaM mitraM narasyArtasya bheSajam .
na cAhaM tyakta kAmastvAM kimalaM bhIru zaGkase . tyajeyamahamAtmAnaM na caiva tvAmanindite .
damayantyuvAca yadi mAM tvaM mahArAja na vihAtumihecchasi . tat kimarthaM vidarbhANAM panthAH samupadizyate .
avaimi cAhaM nRpate na tu mAM tyaktumarhasi . cetasA tvapakRSTena mAM tyajethA mahIpate . .
panthAnaM hi mamAbhIkSNamAkhyAsi ca narottama . ato nimittaM zokaM me vardhayasyamaropama .
yadi cAyamabhiprAyastava jJAtIn vrajediti . sahitAveva gacchAvo vidarbhAn yadi manyase .
vidarbharAjastatra tvAM pUjayiSyati mAnada . tena tvaM pUjito rAjan sukhaM vatsyasi no gRhe .
vaizampAyana uvAca tatastu zilpinaH sarve amAtyapravarAzca ye . vidurazca mahAprAjJo dhArtarASTra nyavedayan .
sajja kratuvaraM rAjan prAptakAlaM ca bhArata . sauvarNaM ca kRtaM sarvaM lAgalaM ca mahAdhanam .
etacchrutvA nRpazreSTho dhArtarASTro vizAmpate . AjJApayAmAsa nRpaH kraturAjapravartanam . tataH pravavRte yajJaH prabhUtArthaH susaMskRtaH . dIkSitazcApi gAndhAriryathAzAstraM yathAkramam .
prahRSTo dhRtarASTrazca vidurazca mahAyazAH . bhISmo droNaH kRpaH karNo gAndhArI ca yazasvinI .
nimantraNArthaM dUtAMzca preSayAmAsa zIghragAn . pArthivAnAM ca rAjendra brAhmaNAnAM tathaiva ca .
te prayAtA yathoddiSTA dUtAstvaritavAhanAH . tatra kaMcit prayAtaM tu dUtaM duHzAsano ' bravIt .
gaccha dvaitavanaM zIghraM pANDavAn pApapUruSAn . nimantraya yathAnyAyaM viprAMstasmin vane tadA .
sa gatvA pANDavAn sarvAnuvAcAbhipraNamya ca . duryodhano mahArAja yajate nRpasattamaH . svavIyarjitamarthaughamavApya kurusattamaH . tatra gacchanti rAjAno brAhmaNAzca tatastataH .
ahaM tu preSito rAjan kauraveNa mahAtmanA . Amantrayati vo rAjA dhArtarASTro janezvaraH . mano ' bhilaSitaM rAjJastaM kratuM draSTumarhatha .
tato yudhiSThiro rAjA tacchrutvA dUtabhASitam . abravInRpazArdUlo diSTyA rAjA suyodhanaH . yajate kratumukhyena pUrveSAM kIrtivardhanaH .
vayamapyupayAsyAmo na tvidAnI kathaMcana . samayaH paripAlyo no yAvad varSaM trayodazam .
zrutvaitad dharmarAjasya bhImo vacanamabravIt . tadA tu nRpatirgantA dharmarAjo yudhiSThiraH . astrazastrapradIpte ' gnau yadA taM pAtayiSyati . varSAt trayodazAdUrdhvaM raNasatre narAdhipaH . yadA krodhahavirmoktA dhArtarASTreSu pANDavaH . AgantAhaM tadAsmIti vAcyaste sa suyodhanaH .
zeSAstu pANDavA rAjan naivocuH kiMcidapriyam . dUtazcApi yathAvRttaM dhArtarASTra nyavedayat .
athAjagmurnarazreSThA nAnAjanapadezvarAH . brAhmaNAzca mahAbhAga dhArtarASTrapuraM prati .
te tvarcitA yathAzAstraM yathAvidhi yathAkramam . mudA paramayA yuktAH prItAzcApi narezvarAH .
dhRtarASTro ' pi rAjendra saMvRtaH sarvakauravaiH . harSeNa mahatA yukto viduraM pratyabhASata .
yathA sukhI janaH sarva : kSattaH syAdannasaMyutaH . tuSyet tu yajJasadane tathA kSipraM vidhIyatAm .
vidurastu tadAjJAya sarvavarNAnariMdama . yathA pramANato vidvAn pUjayAmAsa dharmavit . bhakSyapeyAnnapAnena mAlyaizcApi sugandhibhiH . vAsobhirvividhaizcaiva yojayAmAsa hRSTavat .
kRtvA hyAvasathAn vIro yathAzAstraM yathAkramam . sAntvayitvA ca rAjendro dattvA ca vividhaM vasu . . visarjayAmAsa nRpAn brAhmaNAMzca sahasrazaH . visRjya ca nRpAn sarvAn bhrAtRbhiH parivAritaH . viveza hAstinapuraM sahitaH karNasaubalaiH .
saMjaya uvAca krauJcaM dRSTvA tato vyUhamabhedyaM tanayastava . rakSyamANaM mahAghoraM pArthenAmitatejasA . .zA AcAryamupasaMgamya kRpaM zalyaM ca pArthiva . saumadattiM vikarNaM ca so ' zvatthAmAnameva ca . duHzAsanAdIn bhrAtR/zca sarvAneva ca bhArata . anyAMzca subahUzUrAn yuddhAya samupAgatAn . prAhedaM vacanaM kAle harSayaMstanayastava . nAnAzastrapraharaNAH sarvai yuddhavizAradAH . ekaikazaH samarthA hi yUyaM sarve mahArathAH .
pANDuputrAn raNe hantuM sasainyAn kimu saMhatAH . aparyAptaM tadasmAkaM balaM bhISmAbhirakSitam . paryAptamidameteSAM balaM bhImAbhirakSitam .
saMsthAnAH zUrasenAzca vetrikAH kukurAstathA . ArocakAstrigartAzca madrakA yavanAstathA . zatrujayena sahitAstathA duHzAsanena ca . vikarNena ca vIreNa tathA nandopanandakaiH . citrasenena sahitAH sahitAH pAribhadrakaiH . bhISmamevAbhirakSantu sahasainyapuraskRtAH .
tato bhISmazca droNazca tava putrAzca mAriSa avyUhanta mahAvyUhaM pANDUnAM pratibAdhakam .
bhISmaH sainyena mahatA samantAt parivAritaH . yayau prakarSan mahatIM vAhinIM surarADiva .
tamanvayAnmaheSvAso bhAradvAjaH pratApavAn . kuntalaizca dazArGgazca mAgadhaizca vizAmpate . vidarbhamaikalaizcaiva karNaprAvaraNairapi . sahitAH sarvasainyena bhISmamAhavazobhinam . gAndhArAH sindhusauvIrAH zivayo ' thavasAtayaH . zakunizca svasainyena bhAradvAjamapAlayat .
tato duryodhano rAjA sahitaH sarvasodaraiH . azvAtakaivikarNaizca tathA cAmbaSThakosalaiH . daradaizca zakaizcaiva tathA kSudrakamAlavaiH . abhyarakSata saMhaSTaH saubaleyasya vAhinIm .
bhUrizravAH zalaH zalyo bhagadattazca mAriSaH . vindAnuvindAvAvantyau vAmaM pArzvamapAlayan .
saumadattiH suzarmA ca kAmbojazca sudakSiNaH . zrutAyuzcAcyutAyuzca dakSiNaM pakSamAsthitAH .
azvatthAmA kRpazcaiva kRtavarmA ca sAtvataH . mahatyA senayA sAdhu senApRSThe vyavasthitAH .
pRSThagopAstu tasyAsan nAnAdezyA janezvarAH . ketumAn vasudAnazca putraH kAzyasya cAbhibhUH .
tataste tAvakAH sarve hRSTA yuddhAya bhArata . dadhmuH zaGkhAn mudA yuktAH siMhanAdAMstathonnadan .
teSAM zrutvA tu hRSTAnAM vRddhaH kurupitAmahaH . siMhanAdaM vinadyoccaiH zaGkha dadhmau pratApavAn .
tataH zaGkhAzca bheryazca pezyazca vividhAH pare . AnakAzcAbhyahanyanta sa zabdastumulo ' bhavat .
tataH zvetairhayairyukte mahati syandane sthitau . pradadhmatuH zaGkhavarau hemaratnapariSkRtau .
pAJcajanyaM hRSIkezo devadattaM dhanaMjayaH . pauNDraM dadhmau mahAzaGkha bhImakarmA vRkodaraH .
anantavijayaM rAjA kuntIputro yudhiSThiraH . nakulaH sahadevazca sughoSamaNipuSpakau .
kAzirAjazca zaibyazca zikhaNDI ca mahArathaH . dhRSTadyumno virATazca sAtyakizca mahArathaH . pAJcAlyAzca maheSvAsA draupadyAH paJca cAtmajAH . sarve dadhmurmahAzaGkhAn siMhanAdAMzca nedire .
sa ghoSaH sumahAMstatra vIraistaiH samudIritaH . nabhazca pRthivIM caiva tumulo vyanunAdayat . evamete mahArAja prahRSTAH kurupANDavAH . punayuddhAya saMjagmustApayAnAH parasparam .
mArkaNDeya uvAca devAnAM kathA saMjAtA mahItalaM gatvA mahIpati zibimauzInaraM sAdhvenaM zibiM jijJAsyAma iti . evaM bho ityuktvA agnIndrAvupatiSThetAm .
agniH kapotarUpeNa tamabhyadhAvadAmiSArthamindraH zyenarUpeNaH .
atha kapoto rAjJo divyAsanAsInasyotsaGgaM nyapatat .
atha purohito rAjAnamabravIt . prANarakSArthaM zyenAd bhIto bhavantaM prANArthI prapadyate .
vasu dadAtu antavAn pArthivo ' sya niSkRtiM kuryAd ghoraM kapotasya nipAtamAhuH .
atha kapoto rAjAnamabravIt . prANarakSArthaM zyenAd bhIto bhavantaM prANArthI prapadye aGgairaGgAni prApyArthI munirbhUtvA prANAMstvAM prapadye .
svAdhyAyena karzitaM brahmacAriNaM mAM viddhi . tapasA damena yuktamAcAryasyApratikUlabhASiNam . evaM yuktamapApaM mAM viddhiA .
gadAmi vedAn vicinomi chandaH sarve vedA akSarazo me adhItAH . na sAdhu dAnaM zrotriyasya pradAna mA prAdAH zyenAya na kapoto ' smi .
atha zyeno rAjAnamabravIt .
paryAyeNa vasatirvA bhaveSu sarge jAtaH pUrvamasmAt kapotAt . tvamAdadAno ' tha kapotamenaM mA tvaM rAjan vighnakartA bhavethAH .
rAjovAca kenedRzI jAtu parA hi dRSTA vAgucyamAnA zakunena saMskRtA . yAM vai kapoto vadate yAM ca zyena ubhau viditvA kathamastu sAdhu .
nAsya varSaM varSati varSakAle nAsya bIjaM rohati kAla uptam . bhItaM prapannaM yo hi dadAti zatrave na trANaM labhet trANamicchan sa kAle .
jAtA hrasvA prajA pramIyate sadA na vAsaM pitaro ' sya kurvate . bhItaM prapannaM yo hi dadAti zatrave nAsya devAH pratigRhaNanti havyam .
moghamannaM vindati cApracetAH svargAllokAd bhrazyati zIghrameva . bhItaM prapanaM yo hi dadAti zatrave sendrA devAH praharantyasya vajram .
ukSANaM paktvA saha odanena asmAt kapotAt prati te nayantu . yasmin deze smase ' tIva zyena tatra mAMsaM zibayaste vahantu .
zyena uvAca nokSANaM rAjan pArthayeyaM na cAnyadasmAnmAMsamadhikaM vA kapotAt . devairdattaH sodhyaM mamaiSa bhakSastanme dadasva zakunAnAmabhAvAt .
rAjovAca ukSANaM vehatamanUnaM nayantu te pazyantu puruSA mamaiva . bhayAhitasya dAyaM mamAntikAt tvAM pratyAmnAyaM tu tvaM hyena mA hiMsIH .
tyaje prANAn naiva dadyAM kapotaM saumyo hyayaM kiM na jAnAsi zyena . yathA klezaM mA kuruSveha saumya nAhaM kapotamarpayiSye kathaMcit .
yathA mAM vai sAdhuvAdaiH prasannAH prazaMseyuH zibayaH karmaNA tu . yathA zyena priyameva kuryAM prazAdhi mAM yad vadestat karomi .
zyena uvAca UrodakSiNAdutkRtya svapizitaM tAvad rAjan yAvanmAMsaM kapotena samam . tathA tasmAt sAdhu trAtaH kapotaH prazaMseyuzca zibayaH kRtaM ca priyaM syAnmameti .
atha dakSiNAdUrorutkRtya svamAMsapezIM tulayA dhArayat . gurutara eva kapota AsIt .
punaranyamuccakarta gurutara eva kapotaH . evaM sarva samadhikRtya zarIraM tulAyAmAropayAmAsA tat tathApi gurutara eva kapota AsIt .
atha rAjA svayameva tulAmAruroha . na ca vyalIkamAsId rAjJa etad vRttAntaM dRSTvA trAta ityuktvA prAlIyata zyeno ' tha rAjA abravIt .
kapotaM vidyuH zibayastvAM kapota pRcchAmi te zakune ko nu zyenaH . nAnIzvara IdRzaM jAtu kuryAdetaM praznaM bhagavan me vicakSva .
kapota uvAca vaizvAnaro ' haM jvalanodhUmaketurathaiva zyeno vajrahastaH zacIpatiH . sAdhu jJAtuM tvAmRSabhaM sauratheya nau jijJAsayA tvatsakAzaM prapannau .
yAmetAM pezIM mama niSkrayAya prAdAd bhavAnasinotkRtya rAjan . etad vo lakSma zivaM karomi hiraNyavarNaM ruciraM puNyagandham .
etAsAM prajAnAM pAlayitA yazasvI surarSINAmatha sammato bhRzam . etasmAt pArthAt puruSo janiSyati kapotarometi ca tasya nAma .
kapotaromANaM zibinaudbhidaM putraM prApsyasi nRpa vRSasaMhananaM yazodIpyamAnaM draSTAsi zUramRSabhaM saurathAnAm .
brAhmaNaH uvAca vivasvato gacchati paryayeNa voDhuM bhavAMstaM rathamekacakram . AzcaryabhUtaM yadi tatra kiMcid dRSTaM tvayA zaMsitumarhasi tvam .
nAga uvAca AzcaryANAmanekAnAM pratiSThA bhagavAn raviH . yato bhUtAH pravartante sarve trailokyasammatAH .
yasya razmisahasreSu zAkhAsviva vihaMgamAH . vasantyAzritya munayaH saMsiddhA daivataiH saha .
yato vAyurviniHsRtya sUryarazmyAzrito mahAn . vijRmbhatyambare tatra kimAzcAryamataH param .
vibhajya taM tu viprarSe prajAnAM hitakAmyayA . toyaM sRjati varSAsu kimAzcaryamata : param .
yasya maNDalamadhyastho mahAtmA paramatviSA . dIptaH samIkSate lokAn kimAzcaryamataH param .
zukro nAmAsitaH pAdo yazca vAridharo ' mbare . toyaM sRjati varSAsu kimAzcaryamataH param .
yo ' STamAsAMstu zucinA kiraNenokSitaM payaH . pratyAdatte punaH kAle kimAzcaryamataH param .
yasya tejovizeSeSu svayamAtmA pratiSThitaH . yato bIjaM mahI ceyaM dhAryate sacarAcarA .
yatra devo mahAbAhuH zAzvataH puruSottamaH . anAdinidhano vipra kimAzcaryamataH param .
AzcaryANAmivAzcaryamidamekaM tu me zRNu . vimale yanmayA dRSTamambare sUryasaMzrayAt .
purA madhyAhnasamaye lokAMstapati bhAskare . pratadityapratIkAzaH sarvataH samadRzyat .
sa lokAMstejasA sarvAn svabhAsA nirvibhAsayan . AdityAbhimukho ' bhyeti gaganaM pATayanniva .
hutAhutiriva jyotirvyApya tejomarIcibhiH . anirdezyena rUpeNa dvitIya iva bhAskaraH .
tasyAbhigamanaprAptI hastau dattau vivasvatA . tenApi dakSiNo hasto dattaH pratyarcitArthinA .
tato bhittvaiva gaganaM praviSTo razmimaNDalam . ekIbhUtaM ca tat tejaH kSaNenAdityatAM gatam .
tatra naH saMzayo jAtastayostejaH samAgame . anayoH ko bhavet sUryo rathastho yo ' yamAgataH .
te vayaM jAtasaMdehAH paryapRcchAmahe ravim . ka eSa divamAkramya gataH sUrya ivAparaH .
yudhiSThira uvAca gArhasthyaM dharmamakhilaM prabrUhi bharatarSabha . RddhimApnoti kiM kRtvA manuSya iha pArthiva .
bhISma uvAca atra te vartayiSyAmi pRrAvRttaM janAdhipa . vAsudevasya saMvAdaM pRthivyAzcaiva bhArata .
saMstutya pRthivIM devIM vAsudevaH pratApavAn . papraccha bharatazreSTha mAM tvaM yat pRcchase ' dya vai .
vAsudeva uvAca gArhasthyaM dharmamAzritya mayA vA madvidhena vA . kimavazyaM dhare kAryaM kiM vA kRtvA kRtaM bhavet .
pRthvI uvAca RSayaH pitaro devA manuSyAzcaiva mAdhava . ijyAzcaivArcanIyAzca yathA caiva nibodha me .
sadA yajJena devAzca sadA ' ' tithyena mAnuSAH . chandatazca yathA nityamarhAn bhuJjIta nityazaH .
tena paSigaNAH prItA bhavanti madhusUdana . nityamagniM paricaredabhuktvA balikarma ca .
kuryAt tathaiva devA vai prIyante madhusUdana . kuryAdaharahaH zrAddhamannAdyenodakena ca . payomUlaphalairvApi pitRRNAM prItimAharan . siddhAnnAd vaizvadevaM vai kuryAdagnau yathAvidhi . agnISomaM vaizvadevaM dhAnvantaryamanantaram . prajAnAM pataye caiva pRthagyomo vidhIyate .
tathaiva cAnupUrveNa balikarma prayojayet . dakSiNAyAM yamAyeti pratIcyAM varuNAya ca . somAya cApyudIcyAM vai vAstumadhye prajApateH . dhanvantare : prAgudIcyAM prAcyAM zakrAya mAdhava .
manuSyebhya iti prAhurbaliM dvAri gRhasya vai . marudbhyo daivatebhyazca balimantargRhe haret .
tathaiva vizvedevebhyo balimAkAzato haret . nizAcarebhyo bhUtebhyo baliM naktaM tathA haret .
evaM kRtvA baliM samyag dadyAd bhikSAM dvijAya vai . alAbhe brAhmaNasyAgnAvagramuddhRtya nikSipet .
yadA zrAddhaM pitRbhyo ' pi dAtumiccheta mAnavaH . tadA pazcAt prakurvIta nivRtte zrAddhakarmaNi .
pitRRn saMtarpayitvA tu baliM kuryAd vidhAnataH . vaizvadevaM tataH kuryAt pazcAd brAhmaNavAcanam .
tato ' nnena vizeSeNa bhojayedatithInapi . arcApUrva mahArAja tataH prINAti mAnavAn .
anityaM hi sthito yasmAt tasmAdatithirucyate . AcAryasya pituzcaiva sakhyurAptasya cAtitheH . idamasti gRhe mahyamiti nityaM nivedayet .
te yad vadeyustat kuryAditi dharmo vidhIyate . gRhasthaH puruSaH kRSNa ziSTAzI ca sadA bhavet .
rAjatvijaM snAtakaM ca guruM zvazurameva ca . . arcayenmadhuparkeNa parisaMvatsaroSitAn .
zvabhyazca zvapacebhyazca vayobhyazcAvaped bhuvi . vaizvadevaM hi nAmaitat sAyaMprAtarvidhIyate .
etAMstu dharmAn gArhasthyAn yaH kuryAdanasUyakaH . sa iharSivarAn prANya pretya loke mahIyate .
bhISma uvAca iti bhUmervacaH zrutvA vAsudevaH pratApavAn . tathA cakAra satataM tvamapyevaM sadAcara .
etad gRhasthadharmaM tvaM ceSTamAno janAdhipa . ihaloke yazaH prApya pretya svargamavApsyasi .
bhImasena uvAca smaranti vairaM rakSAMsi mAyAmAzritya mohinIm . hiDimbe vraja panthAnaM tvamimaM bhrAtRsevitam .
yudhiSThira uvAca kruddho ' pi puruSavyAghra bhIma mA sma striyaM vadhIH . zarIraguptyabhyadhikaM dharmaM gopAya pANDava .
vadhAbhiprAyamAyAntamadhIstvaM mahAbalam . rakSasastasya bhaginI kiM na : kruddhA kariSyati .
vaizampAyana uvAca hiDimbA tu tataH kuntImabhivAdya kRtAJjaliH . yudhiSThiraM tu kaunteyamidaM vacanamabravIt . Arye jAnAsi yad duHkhamiha strINAmanaGgajam . tadidaM mAmanuprAptaM bhImasenakRtaM zubhe .
soDhaM tat paramaM duHkhaM mayA kAlapratIkSayA . so ' yamabhyAgataH kAlo bhavitA me sukhodayaH .
mA hyuyatsRjya suhRdaH svadharma svajanaM tathA . vRto ' yaM puruSavyAghrastava putraH patiH zubhe .
vIreNAhaM tathAnena tvayA cApi yazasvini . pratyAkhyAtA na jIvAmi satyametad bravImi te .
tadarhasi kRpAM kartuM mayi tvaM varavarNini . matvA mUDheti tanmA tvaM bhaktA vAnugateti vA .
bhAnena mahAbhAge saMyojaya sutena ha . tamupAdAya gaccheyaM yatheSTaM devarUpiNam . punazcaivAnayiSyAmi visrambhaM kuru me zubhe .
ahaM hi manasA dhyAtA sarvAn neSyAmi vaH sadA . vRjinAt tArayiSyAmi durgeSu viSameSu ca . pRSThena vo vahiSyAmi zIghraM gatimabhIpsataH . yUyaM prasAdaM kuruta bhImaseno bhajeta mAm .
ApadastaraNe prANAn dhArayed yena tena vA . sarvamAvRtya kartavyaM taM dharmamanuvartatA .
Apatsu yo dhArayati dharma dharmaviduttamaH . vyasanaM hyeva dharmasya dharmiNAmApaducyate .
puNyaM prANAn dhArayati puNyaM prANadamucyate . yena yenAcared dharmaM tasmin gardA na vidyate .
yudhiSThira uvAca evametad yathA ' ' ttha tvaM hiDimbe nAtra saMzayaH . sthAtavyaM tu tvayA satye yathA brUyAM sumadhyame .
snAtaM kRtAchikaM bhadre kRtakautukamaGgalam . bhImasenaM bhajethAstvaM prAgastagamanAd raveH .
ahassu viharAnena yathAkAmaM manojavA . ayaM tvAnayitavyaste bhImasenaH sadA nizi .
. vaizampAyana uvAca tatheti tat pratijJAya bhImaseno ' bravIdidam . zRNu rAkSasi satyena samayaM te vadAmyaham .
yAvat kAlena bhavati putrasyotpAdana zubhe . tAvat kAlaM gamiSyAmi tvayA saha sumadhyame .
vaizampAyana uvAca tatheti tat pratijJAya hiDimbA rAkSasI tadA . bhImasenamupAdAya sordhvamAcakrame tataH .
zailazRGgeSu ramyeSu devatAyataneSu ca . mRgapakSivighuSTeSu ramaNIyeSu sarvadA . kRtvA ca paramaM rUpaM sarvAbharaNabhUSitA . saMjalpantI sumadhuraM ramayAmAsa pANDavam . tathaiva vanadurgeSu puSpitadumavalliSu . sarassu ramaNIyeSu padmotpalayuteSu ca . nadIdvIpapradezeSu vaidUryasikatAsu ca . sutIrthavanatoyAsu tathA girinadISu ca . kAnaneSu vicitreSu puSpitadrumavalliSu . himavadgirikuJjeSu guhAsu vividhAsu ca . praphullazatapatreSu saraskhamalavAriSu . sAgarasya pradezeSu maNihemaciteSu ca . palvaleSu ca ramyeSu mahAzAlavaneSu ca . devAraNyeSu puNyeSu tathA parvatasAnuSu . guhyakAnAM nivAseSu tApasAyataneSu ca . sarvartuphalaramyeSu mAnaseSu sarassu ca . bibhratI paramaM rUpaM ramayAmAsa pANDavam . ramayantI tathA bhImaM tatra tatra manojavA .
prajajJe rAkSasI putraM bhImasaMnAnmahAbalam . virUpAkSaM mahAvaktraM zarUkarNaM vibhISaNam .
bhImanAdaM sutAmrASThaM tIkSNadaMSTraM mahAbalam . maheSvAsaM mahAvIryaM mahAsattvaM mahAbhujam . mahAjavaM mahAkAyaM mahAmAyamariMdamam . dIrghaghoNaM mahoraskaM vikaTobaddhapiNDikam . amAnuSaM mAnuSajaM bhImavegaM mahAbalam . yaH pizAcanatItyAnyAn babhUvAtIva rAkSasAn .
bAlo ' pi yauvanaM prApto mAnuSeSu vizAmpate . sarvAstreSu paraM vIraH prakarSamagamad balI .
sadyo hi garbhAn rAkSasyo labhante prasavanti ca . kAmarUpadharAzcaiva bhavanti bahurUpikAH .
praNamya vikacaH pAdAvagRhaNAt sa pitustadA . mAtuzca parameSvAsastau ca nAmAsya cakratuH .
ghaTo hAsyotkaca iti mAtA taM pratyabhASata . abravIt tena nAmAsya ghaTotkaca iti sma ha .
anuraktazca tAnAsIt pANDavAn sa ghaTotkaca . teSAM ca dayito nityamAtmanityo babhUva ha .
saMvAsasamayo jIrNa ityAbhASya tatastu tAn . hiDimbA samayaM kRtvA svAM gatiM pratyapadyata .
ghaTotkaco mahAkAyaH pANDavAn pRthayA saha . abhivAdya yathAnyAyamabravIcca prabhASya tAn . kiM karomyahamAryANAM niHzaGkaM vadatAnaghAH . taM bruvantaM bhaimaseni kuntI vacanamabravIt .
tvaM kurUNAM kule jAtaH sAkSAd bhImasamo hyasi . jyeSThaH putro ' si paJcAnAM sAhAyyaM kuru putraka .
vaizampAyana uvAca pRthayApyevamuktastu praNamyaiva vaco ' bravIt . yathA hi rAvaNo loke indrajicca mahAbalaH . varmavIryasamo loke viziSTazcAbhavaM nRSu .
kRtyakAla upasthAsye pitRniti ghaTotkacaH . Amantrya rakSasAM zreSThaH pratasthe cottarAM dizam .
sa hi sRSTo maghavatA zaktihetormahAtmanA . karNasyAprativIryasya pratiyoddhA mahArathaH .
saMjaya uvAca uttareSu ca kauravya dvIpeSu zrUyate kathA . evaM tatra mahArAja bruvatazca nibodha me .
ghRtatoya : samudro ' tra dadhimaNDodako ' paraH . surodaH sAgarazcaiva tathAnyo jalasAgaraH .
paraspareNa dviguNA : sarve dvIpA narAdhipa . parvatAzca mahArAja samudraiH parivAritAH .
gaurastu madhyame dvIpe girirmAna : zilo mahAn . parvataH pazcime kRSNo nArAyaNasakho nRpa .
tatra ratnAni divyAni svayaM rakSati kezavaH . prasannazcAbhavat tatra prajAnAM vyadadhat sukham .
kuzastambaH kuzadvIpe madhye janapadaiH saha . sampUjyate zAlpalizca dvIpe zAlmalike nRpa .
krauJcadvIpe mahAkroJco girI ratnacayAkaraH . sampUjyate mahArAja cAturvaryena nityadA .
gomantaH parvato rAjan sumahAn sarvadhAtukaH . yatra nityaM nivasati zrImAn kamalalocanaH . mokSibhiH saMgato nityaM prabhurnArAyaNo hariH . kuzadvIpe tu rAjendra parvato vidrumaizcitaH .
svanAma nAmA durdharSo dvitIyo hemaparvataH . dyutimAn nAma kauravya tRtIyaH kumudo giriH .
caturthaH puSpavAn nAma paJcamastu kuzezayaH . SaSTho harigiri ma SaDete parvatottamAH .
teSAmantaraviSkambho dviguNaH sarvabhAgazaH . audbhidaM prathama varSaM dvitIyaM veNumaNDalam .
tRtIyaM surathAkAraM caturthaM kambalaM smRtam . dhRtimat paJcamaM varSa SaSThaM varSa prabhAkaram .
saptamaM kApilaM varSa saptaite varSalambhakAH . eteSu devagandharvAH prajAzca jagatIzvaraH . viharante ramante ca na teSu mriyate janaH . na teSu dasyavaH santi plecchajAtyo ' pi vA nRpa . .15 .
gauraprAyo janaH sarvaH sukumArazca pArthiva .. avaziSTeSu sarveSu vakSyAmi manujezvara . yathAzrutaM mahArAja tadavyagramanAH zRNu . krauJcadvIpe mahArAja krauJco nAma mahAgiriH .
krauJcAt paro vAmanako vAmanAdandhakArakaH . andhakArAt paro rAjan mainAkaH parvatottamaH .
mainAkAt parato rAjan govindo giriruttamaH . govindAt parato rAjan nibiDo nAma parvataH . parastu dviguNasteSAM viSkambho vaMzavardhana . dezAMstatra pravakSyAmi tanme nigadataH zRNu . .
krauJcasya kuzalo dezo vAmanasya manonugaH . manonugAt parazcoSNo dezaH kurukulodvaha .
uSNAt paraH prAvarakaH prAvArAdandhakArakaH . andhakArakadezAt tu munidezaH paraH smRtaH .
munidezAt parazcaiva procyate dundubhisvanaH . siddhacAraNasaMkIrNo gauraprAyo janAdhipa .
ete dezA mahArAja devagandharvasevitAH . puSkare puSkaro nAma parvato maNiratnavAn .
tatra nityaM prabhavati svayaM devaH prajApatiH . taM paryupAsate nityaM devAH sarve maharSayaH .
vAgbhirmano ' nukUlAbhiH pUjayanto janAdhipa . jambUdvIpAt pravartante ratnAni vividhAnyuta .
dvIpeSu teSu sarveSu prajAnAM kurusattama . brahmacaryeNa satyena prajAnAM hi damena ca . ArogyAyuHpramANAbhyAM dviguNaM dviguNaM tataH . eko janapado rAjan dvIpeSveteSu bhArata .
uktA janapadA yeSu dharmazcaikaH pradRzyate . Izvaro daNDapudyamya svayameva prajApatiH . dvIpAnetAn mahArAja rakSastiSThati nityadA . sa rAjA sa zivo rAjan sa pitA prapitAmahaH .
gopAyati narazreSTha prajAH sajaDapaNDitAH . bhojanaM cAtra kauravya prajAH svayamupasthitam . siddhameva mahAbAho taddhi bhuJjanti nityadA . tataH paraM samA nAma dRzyate lokasaMsthitiH .
caturasra mahArAja trayastriMzat tu maNDalam . tatra tiSThanti kauravya catvAro lokasammatAH . diggajA bharatazreSTha vAmanarAvatAdayaH . supratIkastathA rAjan prabhinnakaraTAmukhaH ! 
tasyAhaM parimANaM tu na saMkhyAtumihotsahe . asaMkhyAtaH sa nityaM hi tiryagUrdhvamadhastathA .
tatra vai vAyavo vAnti digbhyaH sarvAbhya eva hi . asambaddhA mahArAja tAn nigRhNanti te gajAH . puSkaraiH padmasaMkAzaivikasadbhirmahAprabhaiH . zatadhA punarevAzu te tAn muJcanti nityazaH .
zvasadbhirmucyamAnAstu diggajairiha mArutAH . Agacchanti mahArAja tatastiSThanti vai prajAH .
dhRtarASTra uvAca paro vai vistaro ' tyarthaM tvayA saMjaya kArtitaH . darzitaM dvIpasaMsthAnamuttaraM brUhi saMjaya .
saMjaya uvAca uktA dvIpA mahArAja grahaM vai zRNu tattvataH . svarbhAnoH kauravazreSTha yAvadeva pramANataH .
parimaNDalo mahArAja svarbhAnuH zrUyate grahaH . yojanAnAM sahasrANi viSkambho dvAdazAsya vai .
pariNAhena SaTtriMzad vipulatvena cAnagha . paSTimAhuH zatAnyasya budhAH paurANikAstathA .
candramAstu sahasrANi rAjannekAdaza smRtaH . viSkambheNa kuruzreSTha trayastriMzat tu maNDalam . ekonaSaSTiviSkambhaM zItarazmermahAtmanaH . sUryastvaSTau sahasrANi dve cAnye kurunandana . viSkambheNa tato rAjan maNDalaM triMzatA samam . aSTapaJcAzataM rAjan vipulatvena cAnagha . zrUyate paramodAraH patago ' sau vibhAvasuH . etat pramANamarkasya nirdiSTamiha bhArata .
sa rAhuzchAdayatyetau yathAkAlaM mahattayA . candrAdityau mahArAja saMkSepo ' yamudAhRtaH .
ityetat te mahArAja pRcchataH zAstracakSuSA . sarvamuktaM yathAtattvaM tasmAcchamamavApnuhi .
yathoddiSTaM mayA proktaM sanirmANamidaM jagat . tasmAdAzvasa kauravya putraM duryodhanaM prati .
zrutvedaM bharatazreSTha bhUmiparva manonugam . zrImAn bhavati rAjanyaH siddhArthaH sAdhusammataH .
AyurbalaM ca kIrtizca tasya tejazca vardhate . yaH zRNoti mahIpAla parvaNIdaM yatavrataH . prIyante pitarastasya tathaiva ca pitAmahAH . idaM tu bhArataM varSaM yatra vartAmahe vayam . pUrvaiH pravartitaM puNyaM tat sarvaM zrutavAnasi .
bhISma uvAca atraivodAharantImamitihAsaM purAtanam . zatakratozca saMvAdaM namucezca yudhiSThira .
zriyA vihInamAsInamakSobhyamiva sAgaram . bhavAbhavajJaM bhUtAnAmityuvAca puraMdaraH .
namuci ruvAca baddhaH pAzaizcayutaH sthAnAd dviSatAM vazamAgataH . zriyA vihIno namuce zocasyAho na zocasi .
anivAryeNa zokena zarIraM copatapyate . amitrAzca prahaSyanti zoke nAsti sahAyatA .
tasmAcchaka na zocAmi sarvaM hyevedamantavat . saMtApAd bhrazyate rUpaM saMtApAd bhrazyate zriyaH .
saMtApAda bhrazyate cAyurdharmazcaiva surezvara . vinIya khalu tad duHkhamAgataM vaimanasyajam . dhyAtavyaM manasA hRdyaM kalyANaM saMvijAnatA .
yadA yadA hi puruSaH kalyANe kurute manaH . tadA tasya prasidhyanti sarvArthA nAtra saMzayaH .
ekaH zAstA na dvitIyo ' sti zAstA garbhe zayAnaM puruSaM zAsti zAstA . tenAyuyuktaH pravaNAdivodakaM yathA niyukto ' smi tathA vahAmi .
bhavAbhavau tvabhijAnan garIyo jJAnAcchreyo na tu karomi . AzAsu dhAsu parAsu kurvan yathA niyukto ' smi tathA vahAmi .
yathA yathAsya prAptavyaM prApnotyeva tathA tathA . bhavitavyaM yathA yacca bhavatyeva tathA tathA .
yatra yatraiva saMyukto dhAtrA garbhe punaH punaH . tatra tatraiva vasati na yatra svayamicchati .
bhAvo yo ' yamanuprApto bhavitavyamidaM mama . iti yasya sadA bhAvo na sa muhyet kadAcana .
paryAyairhanyamAnAnAmabhiyokto na vidyate . duHkhametat tu yad dveSTA kartAhamiti manyate .
RSIMzca devAMzca mahAsurAMzca traividyavRddhAMzca vane munIMzca . kAnApado nopanamanti loke parAvarajJAstu na sambhramanti .
na paNDitaH kruddhyati nAbhipadyate na cApi saMsIdati na prahaSyati . na cArthakRcchravyasaneSu zocate sthitaH prakRtyA himavAnivAcalaH .
yamarthasiddhiH paramA na mohayet tathaiva kAle vyasanaM na mohayet . sukhaM ca duHkhaM ca tathaiva madhyama niSevate yaH sa dhuraMdharo naraH .
yAM yAmavasthAM puruSo ' dhigacchet tasyAM rametAparitapyamAnaH . evaM pravRddhaM praNudanmanoja saMtApanIyaM sakalaM zarIrAt .
na tatsadaH satparivat sabhA ca sA prApya yAM na kurute sadA bhayam . dharmatattvamavagAhya buddhimAn yo ' bhyupaiti sa dhuraMdharaH pumAn .
prAjJasya karmANi duranvayAni na vai prAjJo muhyati mohakAle . stAvat kRcchrAmApadaM prApya vRddhaH .
na mantrabalavIryeNa prajJayA pauruSeNa ca . na zIlena na vRttena tathA naivArthasampadA . alabhyaM labhate martyastatra kA paridevanA .
yadevamanujAtasya dhAtAra vidadhuH purA . tadevAnucariSyAmi kiM te mRtyuH kariSyati .
labdhavyAnyeva labhate gantavyAnyeva gacchati . prAptavyAnyeva cApnoti duHkhAni ca sukhAni ca .
etad viditvA kAtryena yo na muhyati mAnavaH . kuzalI sarvaduHkheSu sa vai sarvadhano naraH .
vaizampAyana uvAca saivaM vilaya karuNaM sonmAdeva tapasvinI . uttarA nyapatad bhUmau kRpaNA putragRddhinI .
tAM tu dRSTvA nipatitAM hataputraparicchadAm . cukroza kuntI duHkhArtA sarvAzca bharatastriyaH .
muhUrtamiva rAjendra pANDavAnAM nivezanam . aprekSaNIyamabhavadArtasvanavinAditam .
sA muhUrte ca rAjendra putrazokAbhipIDitA . kazmalAbhihatA vIra vairATI tvabhavat tadA .
pratilabhya tu sA saMjJAmuttarA bharatarSabha . aGkamAroSya taM putramidaM vacanamabravIt .
dharmajJasya sutaH sa tvamadharme nAvabudhyase . yastvaM vRdhNipravIrasya kuruSe nAbhivAdanam .
putra gatvA mama vaco brUyAstvaM pitaraM tvidam . durmaraM prANinAM vIra kAle ' prApte kathaMcana . yAhaM tvayA vinAyeha patyA putreNa caiva ha . martavye sati jIvAmi hatasvastirakiMcanA .
athavA dharmarAjJAhamanujJAtA mahAbhuja . bhakSayiSye viSaM ghoraM pravekSye vA hutAzanam .
athavA durmaraM tAta yadidaM me sahasradhA . patiputravihInAyA hRdayaM na vidIryate .
uttiSTha putra pazyemAM duHkhitA prapitAmahIm . ArtAmupaplutAM dInAM nimagnAM zokasAgare .
AryAMca pazya pAJcAlIM sAtvatI ca tapasvinIm . mAM ca pazya suduHkhArto vyAdhaviddhAM mRgImiva .
uttiSTha pazya vadanaM lokanAthasya dhImataH . puNDarIkapalAzAkSaM pureva capalekSaNam .
evaM vipralapantIM tu dRSTvA nipatitAM punaH . uttarAM tAM striyaH sarvAH punarutthApayaMstataH .
utthAya ca punadhairyAt tadA matsyapateH sutA . prAJjaliH puNDarIkAkSaM bhUmAvevAbhyavAdayat .
zrutvA sa tasyA vipulaM vilApaM puruSarSabhaH . upaspRzya tataH kRSNo brahmAstraM pratyasaMharat .
pratijajJe ca dAzArhastatya jIvitamacyutaH . abravIcca vizuddhAtmA sarve vizrAvayaJjagat . na bravImyuttare mithyA satyametad bhaviSyati . eSa saMjIvayAmyenaM pazyatAM sarvadehinAm .
noktapUrvaM mayA mithyA svaireSvapi kadAcana . na ca yuddhAt parAvRttastathA saMjIvatAmayam .
yathA me dayito dharmo brAhmaNazca vizeSataH . abhimanyoH suto jAto mRto jIvatvayaM tathA .
yathAhaM nAbhijAnAmi vijaye tu kadAcana . virAdhaM tena satyena mRto jIvatvayaM zizuH .
yathA satyaM ca dharmazca mayi nityaM pratiSThitau . tathA mRtaH zizurayaM jIvatAdabhimanyujaH .
yathA kaMsazca kezI ca dharmeNa nihatau mayA . tena satyena bAlo ' yaM punaH saMjIvatAmayam .
ityukto vAsudevena sa bAlo bharatarSabha . zanaiH zanairmahArAja prAspandata sacetanaH .
bhISma uvAca sa mokSamanucintyaiva zukaH pitaramabhyagAt . prAhAbhivAdya ca guruM zreyo ' rthI vinayAnvitaH . mokSadharmeSu kuzalo bhagavAn prabravItu me . yathA me manasaH zAntiH paramA sambhavet prabho .
zrutvA putrasya tu vacaH paramarSiruvAca tam . adhISva putra mokSaM vai dharmAMca vividhAnapi .
piturniyogAjjagrAha zuko dharmabhRtAM varaH . yogazAstraM ca nikhilaM kApilaM caiva bhArata .
sa taM brAhmayA zriyA yuktaM brahmatulyaparAkramam . mene putraM yadA vyAso mokSadharmavizAradam . uvAca gaccheti tadA janakaM mithilezvaram . sa te vakSyati mokSArthaM nikhilaM mithilezvaram .
piturniyogamAdAya jagAma mithilAM nRpa . praSTuM dharmasya niSThAM vai mokSasya ca parAyaNam .
uktazca mAnuSeNa tvaM pathA gacchetyavismitaH . na prabhAveNa gantavyamantarikSacareNa vai .
ArjaveNaiva gantavyaM na sukhAnveSiNA tathA . nAnveSTavyA vizeSAstu vizeSA hi prasaGginaH .
ahaMkAro na kartavyo yAjye tasmin narAdhipe . sthAtavyaM ca vaze tasya sa te chetsyati saMzayam .
sa dharmakuzalo rAjA mokSazAstravizAradaH . yAjyo mama sa yad brUyAt tat kAryamavizaGkayA .
evamuktaH sa dharmAtmA jagAma mithilAM muniH . padbhyAM zakto ' ntarikSaNa krAntuM pRthvI sasAgarAm .
sa girIzcApyatikramya nadItIrthasarAMsi ca . bahuvyAlamRgAkIrNA hyaTavIzca vanAni ca . meroharezca dve varSe varSa haimavataM tataH . krameNaivaM vyatikramya bhArataM varSamAsadat .
sa dezAn vividhAn pazyaMzcInahUNaniSevitAn . AryAvartamimaM dezamAjagAma mahAmuniH .
piturvacanamAjJAya tamevArthaM vicintayan . adhvAnaM so ' ticakrAma khecaraH khe carannivA16 .
pattanAni ca ramyANi sphItAni nagarANi ca . ratnAni ca vicitrANi pazyannapi na pazyati .
udyAnAni ca ramyANi tathaivAyatanAni ca . puNyAni caiva ratnAni so ' tyakAmadathAdhvagaH .
so ' cireNaiva kAlena videhAnAsasAda ha . rakSitAn dharmarAjena janakena mahAtmanA .
tatra grAmAn bahUna pazyan babanarasabhojanAn . pallIghoSAn samRddhAMzca bahugokulasaMkulAn .
sphItAMzca zAliyavasaiha~sasArasasevitAn . padminIbhizca zatazaH zrImatIbhiralaGkRtAn .
sa videhAnatikramya samRddhajanasevitAn . mithilopavanaM ramyamAsasAda samRddhimat .
hastyazvarathasaMkIrNaM naranArIsamAkulam . pazyannapazyanniva tat samatikAmadacyutaH .
manasA taM vahan bhAraM tamevArthaM vicintayan . AtmArAmaH prasannAtmA mithilAmAsasAda ha .
tasyA dvAraM samAsAdya niHzaGkaH praviveza hA tApi dvArapAlAstamugravAcA nyaSedhayan .
tathaiva ca zukastatra nirmanyuH samatiSThata . cAtapAdhvasaMtaptaH kSutpipAsAzramAnvitaH . pratAmyati glAyati vA nApaiti ca tathA ' ' tapAt .
teSAM tu dvArapAlAnAmekaH zokasamanvitaH . madhyaM gatamivAdityaM dRSTvA zukamavasthitam .
pUjayitvA yathAnyAyamabhivAdya kRtAJjaliH . prAvezayat tataH kakSyAM dvitIyAM rAjavezmanaH .
tatrAsInaH zukastAta mokSamevAnvacintayat . chAyAyAmAtape caiva samadarzI mahAdyutiH .
taM muhUrtAdivAgamya rAjJo mantrI kRtAJjaliH . prAvezayattataH kakSyAM tRtIyAM rAjavezmanaH .
tatrAntaHpurasambaddhaM mahaccaitrarathopamam . suvibhaktajalAkrIDaM ramyaM puSpitapAdapam .
zukaM prAvezayanmantrI pramadAvanamuttamam . sa tasyAsanamAdizya nizcakrAma tataH punaH .
taM cAruveSAH suzroNyastaruNyaH priyadarzanAH . sUkSmaraktAmbaradharAstaptakAJcanabhUSaNAH .
saMlApollApakuzalA nRtyagItavizAradAH . smitapUrvAbhibhASiNyo rUpeNApsarasAM samAH .
kAmopacArakuzalA bhAvajJAH sarvakovidAH . paraM paJcAzataM nAryo vAramukhyAH samAdravan .
pAdyAdIni pratigrAhya pUjayA parayArcayan . kAlopapannena tadA svAdvannenAbhyatarpayan .
tasya bhuktavatastAta tadantaHpurakAnanam . suramyaM darzayAmAsurekaikazyena bhArata .
krIDantyazca hasantyazca gAyantyazcApitAH zubham . udArasattvaM sattvajJAH striyaH paryacaraMstathA .
AraNeyastu zuddhAtmA niHsaMdehaH svakarmakRt . vazyendriyo jitakrodho na hRSyati na kupyati .
tasmai zayyAsanaM divyaM devAha ratnabhUSitam . spAstaraNasaMkIrNaM dadustA : paramastriyaH . pAdazaucaM tu kRtvaiva zukaH saMdhyAmupAsya ca . niSasAdAsane puNye tamevArthaM vicintayan .
pUrvarAtre tu tatrAsau bhUtvA dhyAnaparAyaNaH . madhyarAtre yathAnyAyaM nidrAmAhArayat prabhuH .
tato muhUrtAdutthAya kRtvA zaucamanantaram . strIbhiH parivRto dhImAn dhyAnamevAnvapadyata .
anena vidhinA kANi stadahaHzeSamacyutaH . tAM ca rAtriM nRpakule vartayAmAsa bhArata .
saMjaya uvAca draupadeyAn maheSvAsAn saumadattirmahAyazAH . ekaikaM paJcabhirviddhvA punarvivyAdha saptabhiH .
te pIDitA bhRzaM tena raudreNa sahasA vibho . pramUDhA naiva vividurmadhe kRtyaM sma kiMcana .
nAkulizca zatAnIkaH saumadattiM nararSabham . dvAbhyAM viddhavAnadaddhRSTaH zarAbhyAM zatrukarzanaH .
tathetare raNe yattAstribhistribhirajihmagaiH . vivyadhuH samare tUrNaM saumadattimamarSaNam .
sa tAn prati mahArAja paJca cikSepa sAyakAn . ekaikaM hRdi cAjaghne ekaikena mahAyazAH .
tataste bhrAtaraH paJca zarairviddhA mahAtmanA . parivArya raNe vIraM vivyadhuH sAyakai zam .
Arjunistu hayAMstasya caturbhinizitaiH zaraiH . preSayAmAsa saMkruddho yamasya sadanaM prati .
bhaimasenirdhanuzchittvA saumadattermahAtmanaH . nanAda balavannAdaM vivyAdha ca zitaiH zaraiH .
yaudhiSThiridhvajaM tasya chittvA bhUmAvapAtayat . nAkulizcAtha yantAraM rathanIDAdapAharat .
sAhadevisatu taM jJAtvA bhrAtRbhirvimukhIkRtam . kSurapreNa ziro rAjan nicakarta mahAtmanaH .
tacchiro nyapatad bhUmau tapanIyavibhUSitam . bhrAjayat taM raNoddezaM bAlasUryasamaprabham .
saumadatteH ziro dRSTvA nihataM tanmahAtmanaH . vitrastAstAvakA rAjan pradudruvuranekadhA .
alambuSastu samare bhImasenaM mahAbalam . yodhayAmAsa saMkruddho lakSmaNaM rAvaNiryathA .
samprayuddhau raNe dRSTvA tAvubhau nararAkSasau . vismayaH sarvabhUtAnAM praharSaH samajAyata .
ArNyazRGgiM tato bhImo navabhirnizitaiH zaraiH . vivyAdha prahasana rAjan rAkSasendramamarSaNam .
tad rakSaH samare viddhaM kRtvA nAda bhayAvaham . abhyadravat tato bhImaM ye ca tasya padAnugAH .
sa bhImaM paJcabhirviddhvA zaraiH saMnataparvabhiH bhaimAn parijaghAnAzu rathAstrizatamAhave .
punazcatu : zatAn hatvA bhImaM vivyAdha patriNA . so ' tividdhastathA bhImo rAkSasena mahAbalaH .
nipayAta rathopasye mUrchayAbhipariplutaH . pratilabhya tataH saMjJA mArutiH krodhamUrchitaH .
vikRSya kArmukaM ghoraM bhArasAdhanamuttamam . alambuSaM zaraistIkSNairardayAmAsa sarvataH .
sa viddho bahubhirvANairnIlAJjanacayopamaH . zuzubhe sarvato rAjan praphulla iva kizukaH .
sa vadhyamAnaH samare bhImacApacyutaiH zaraiH . smaran bhrAtRvadhaM caiva pANDavena mahAtmanA .
ghoraM rUpamatho kRtvA bhImasenamabhASata . tiSThedAnI raNe pArtha pazya me ' dya parAkramam .
bako nAma sudurbuddhe rAkSasapravaro balI . parokSaM mama tad vRttaM yad bhrAtA me hatastvayA .
evamuktvA tato bhImamantardhAnaM gatastadA . mahatA zaravarSeNa bhRzaM taM samavAkirat .
bhImastu samare rAjannadRzye rAkSase tadA . AkAzaM pUrayAmAsa zaraiH saMnataparvabhiH .
sa vadhyamAno bhImena nimeSAd rathamAsthitaH . jagAma dharaNIM caiva kSudraH kha sahasAgamat .
uccAvacAni rUpANi cakAra subahUni ca . aNuvRhatpunaH sthUlonAdAn muJcannivAmbudaH .
uccAvacAstathA vAce vyAjahAra samantataH . nipeturgaganAccaiva zaradhArAH sahasrazaH .
zaktayaH kaNapAH prAsAH zUlapaTTizatomarAH . zatabhyaH parighAzcaiva bhindipAlAH parazvadhAH . zilAH khaDgA guDAzcaiva RSTIrvajANi caiva ha . sA rAkSasavisRSTA tu zastravRSTiH sudAruNA .
jaghAna pANDuputrasya sainikAn raNamUrdhani . tena pANDavasainyAnAM sUditA yudhi vAraNAH .
hayAzca bahavo rAjan pattayazca tathA punaH . rathebhyo rathina : petustasya nunnAH sma sAyakaiH .
zoNitodAM rathAvartI hastigrAhasamAkulAm . chatrahaMsAM kardaminI bAhupannagasaMkulAm . nadI prAvartayAmAsa rakSogaNasamAkulAm . vahantI bahudhA rAjazcedipAJcAlasRJjayAn .
taM tathA samare rAjan vicarantamabhItavat . pANDavA bhRzasaMvignAH prApazyaMstasya vikramam .
tAvakAnAM tu sainyAnAM praharSaH samajAyata . vAditraninadazcograH sumahAn romaharSaNaH 37 .
taM zrutvA ninadaM ghoraM tava sainyasya pANDavaH . nAmRSyata yathA nAgastalazabdaM samIritam .
tataH krodhAbhitAmrAkSo nirdahanniva pAvakaH . saMdadhe tvASTramastraM sa svayaM tvaSTeva mArutiH .
tataH zarasahasrANi prAdurAsan samantataH . taiH zaraistava sainyasya vidravaH sumahAnabhUt .
tadastraM preritaM tena bhImasenena saMyuge . rAkSasasya mahAmAyAM hatvA rAkSasamArdayat .
sa vadhyamAno bahudhA bhImasenena rAkSasaH . saMtyajya samare bhImaM droNAnIkamupAdravat .
tasmiMstu nirjite rAjan rAkSasendre mahAtmanA . anAdayan siMhanAdaiH pANDavAH sarvato dizam .
apUjayan mArutiM ca saMhRSTAste mahAbalam . prahrAdaM samare jitvA yathA zakraM marudgaNAH .
dhRtarASTra uvAca ahamapyevamevaitaccikIrSAmi yathA yuvAm . vivektuM nAhamicchAmi tvAkAraM viduraM prati .
tatasteSAM guNAneva kIrtayAmi vizeSataH . nAvabudhyeta viduro mamAbhiprAyamiGgitaiH .
yacca tvaM manyase prAptaM tad bravIhi suyodhana . rAdheya manyase yacca prAptakAlaM vadAzu me .
duryodhana uvAca adya tAn kuzalairvipraiH suguptairAptakAribhiH . kuntIputrAn bhedayAmo mAdrIputrau ca pANDavau .
athavA drupado rAjA mahadbhirvittasaMcayaiH . putrAzcAsya pralobhyantAmamAtyAzcaiva sarvazaH . parityajed yathA rAjA kuntIputraM yudhiSThiram . atha tatraiva vA teSAM nivAsaM rocayantu te . ihaiSAM doSavadvAsaM varNayantu pRthak pRthak . te bhidyamAnAstatraiva manaH kurvantu pANDavAH .
athavA kuzalAH kecidupAyanipuNA narAH . itaretarataH pArthAn bhedayantvanurAgataH .
vyutthApayantu vA kRSNAM bahutvAt sukaraM hi tat . athavA pANDavAMstasyAM bhedayantu tatazca tAm .
bhImasenasya vA rAjannupAyakuzalainaraiH . mRtyurvidhIyatAM channaiH sa hi teSAM balAdhikaH .
tamAzritya hi kaunteyaH purA cAsmAn na manyate . sa hi tIkSNAzca zUrazca teSAM caiva parAyaNam .
tasmiMstvabhihate rAjan hatotsAhA hataujasaH . yatiSyante na rAjyAya sa hi teSAM vyapAzrayaH .
ajeyo hyarjunaH saMkhye pRSThagope vRkodare . tamRte phAlguno yuddhe rAdheyasya na pAdabhAk .
jAnAnAstu daurbalyaM bhImasenamRte mahat . asmAn balavato jJAtvA na yatiSyanti durbalAH . te
ihAgateSu vA teSu nidezavazavartiSu . pravartiSyAmahe rAjan yathAzAstraM nibarhaNam .
athavA darzanIyAbhiH pramadAbhirvilobhyatAm . ekaikastatra kaunteyastataH kRSNA virajyatAm .
preSyatAM caiva rAdheyasteSAmAgamanAya vai . taistaiH prakAraiH saMnIya pAtyantAmAptakAribhiH .
eteSAmapyupAyAnAM yaste nirdoSavAn mataH . tasya prayogamAtiSTha purA kAlo ' tivartate . yAvaddhyakRtavizvAsA dupade pArthivarSabhe . tAvadeva hi te zakyA na zakyAstu tataH param .
eSA mama matistAta nigrahAya pravartate . sAdhvI vA yadi vAsAdhvI kiM vA rAdheya manyase .
bhISma uvAca jAmadagnyena rAmeNa pitRrvadhamamRdhyatA . rAjA parazunA pUrvaM haihayAdhipatirhataH . zatAni daza bAhUnAM nikRttAnyarjunasya vai . lokasyAcarito dharmastenAti kila duzcaraH .
punazca dhanurAdAya mahAstrANi pramuJcatA . nirdagdhaM kSatramasakRdrathena jayatA mahIm . evamucAvacairastrairbhArgaveNa mahAtmanA . triHsaptakRtvaH pRthivI kRtA niHkSatriyA purA .
evaM niHkSatriye loke kRte tena maharSiNA . tataH saMbhUya sarvAbhiH kSatriyAbhiH samantataH . utpAditAnyapatyAni brAhmaNairvedapAragaiH . pANigrAhasya tanaya iti vedeSu nizcitam .
dharmaM manasi saMsthApya brAhmaNAMstAH samabhyayuH . loke ' pyAcarito dRSTaH kSatriyANAM punarbhavaH .
tataH punaH samuditaM kSatraM samabhavattadA . imaM caivAtra vakSye ' hamitihAsaM purAtanam .
athotathya iti khyAta AsIddhImAnRSiH purA . mamatA nAma tasyAsIddhAryA paramasaMmatA . utathyasya yavIyAMstu purodhAstridivaukasAm . bRhaspatirbrahattejA mamatAmanvapadyata .
uvAca mamatA taM tu devaraM vadatAM varam . antarvantI tvahaM bhrAtrA jyeSThenAramyatAmiti .
ayaM ca me mahAbhAga kukSAveva bRhaspate . autathyo vedamatrApi SaDaGgaM pratyadhIyata . amogharetAstvaM cApi dvayornAstyatra saMbhavaH . tasmAdevaMgate tvadya upAramitumarhasi .
evamuktastadA samyagbRhaspatirudAradhIH . kAmAtmAnaM tadAtmAnaM na zazAka niyacchitum .
sa babhUva tataH kAmI tayA sArdhamakAmayA . utsRjantaM tu taM retaH sa garbhastho ' bhyabhASata . bhostAta mA gamaH kAmaM dvayornAstIha saMbhavaH . alpAvakAzo bhagavanpUrvaM cAhamihAgataH . amodharetAzca bhavAnna pIDAM kartumarhati . azrutvaiva tu tadvAkyaM garbhasthasya bRhaspatiH . jagAma maithunAyaiva mamatAM cArulocanAm . zukrotsargaM tato buddhvA tasyA garbhagato muniH . paddhyAmArodhayanmArga zukrasya ca bRhaspateH . sthAnamaprAptamatha tacchukraM pratihataM tadA . papAta sahasA bhUmau tataH kruddho bRhaspatiH . taM dRSTvA patitaM zukraM zazApa sa ruSAnvitaH . utathyaputraM garbhasthaM nirbhay/a bhagavAnRSiH . yanmAM tvamIdRze kAle sarvabhUtepsite sati .
evamAttha vacastasmAttamo dIrgha pravekSyasi . sa vai dIrghatamA nAma zApAdRSirajAyata . . bRhaspatervRhatkIrtervRhaspatirivaujasA . jAtyandhe vedavitprAjJaH patnI lebhe sa vidyayA . taruNI rUpasaMpannAM pradveSIM nAma brAhmaNIm . sa putrAJjanayAmAsa gautamAdInmahAyazAH .
RSerutathyasya tadA saMtAnakulavRddhaye . dharmAtmA ca mahAtmA ca vedavedAGgapAragaH . godharmaM saurabheyAca so ' dhItya nikhilaM muniH . prAvartata tadA kartuM zraddhAvAMstamazaGkayA . .
tato vitathamaryAdaM taM dRSTvA munisattamAH . kruddhA mohAbhibhUtAste sarve tatrAzramaukasaH . aho ' yaM bhinnamaryAdo nAzrame vastumarhati . tasmAdenaM vayaM sarve pApAtmAnaM tyajAmahe .
ityanyo ' nyaM samAbhASya te dIrghatamasaM munim . putralAbhA ca sA patnI na tutoSa patiM tadA .
pradveSyuvAca pradviSantIM patirbhAryAM kiM mAM dvekSIti cAbravIt . bhAryAyA bharaNAdbhartI pAlanAca patiH smRtaH . ahaM tvadbharaNAzaktA jAtyadhaM sasutaM tadA . nityakAlaM zrameNArtA na bhareyaM mahAtapaH .
bhISma uvAca tasyAstadvacanaM zrutvA RSiH kopasamanvitaH . pratyuvAca tataH patnI pradveSIM sasutAM tadA .
purA yathA . vai . pradveSyuvAca niyatAM kSatriyakule dhanArthazca bhaviSyati . tvayA dattaM dhanaM vipra neccheyaM duHkhakAraNam .
dIrghatamA uvAca yatheSTaM kuru viprendra na bhareyaM adyaprabhRti maryAdA mayA loke pratiSThitA . eka eva patirnAryA yAvajIvaM parAyaNam . mRte jIvati vA tasminnAparaM prApnuyAnnaram . abhigamya paraM nArI patiSyati na saMzayaH . ApatInAM tu nArINAmadyaprabhRti pAtakam . yadyasti ceddhanaM sarve vRthAbhogA bhavantu tAH . akIrtiH parivAdAzca nityaM tAsAM bhavantu
iti tadvacanaM zrutvA brAhmaNI bhRzakopitA . gaGgAyAM nIyatAmeSa putrA ityevamabravIt .
lobhamohAbhibhUtAste putrAstaM gautamAdayaH . badhvoDupe parikSipya gaGgAyAM samavAsRjan . kasmAdandhazca vRddhazca bhartavyo ' yamiti sma te . cintayitvA tataH krUrAH pratijagmuratho gRhAn .
so ' nusrotastadA vipraH plavamAno yadRcchayA . jagAma subahUndezAnandhastenoDupena ha . taM tu rAjA bali ma sarvadharmavidAM varaH . apazyanmajanagataH srotasAbhyAzamAgatam .
jagrAha cainaM dharmAtmA baliH satyaparAkramaH . jJAtvA caivaM sa vavre ' tha putrArthaM bharatarSabha . . santAnArthaM mahAbhAga bhAryAsu mama mAnada . putrA - dharmArthakuzalAnutpAdayitumarhasi .
evamuktaH sa tejasvI taM tathetyuktavAnRSiH . tasmai sa rAjA svAM bhAryAM sudeSNAM prAhiNottadA .
andhaM vRddhaM ca taM matvA na sA devI jagAma ha . svAM tu dhAtreyikAM tasmai vRddhAya prAhiNottadA . tasyAM kAkSIvadAdInsa zUdrayonAvRSistadA . janayAmAsa dharmAtmA putrAnekAdazaiva tu .
kAkSIvadAdInputrAMstAndRSTvA sarvAnadhIyataH . uvAca tamRSi rAjA mamema iti bhArata .
netyuvAca maharSistaM mamema iti cAbravIt . zUdrayonau mayA hIme jAtA : kAkSIvadAdayaH .
andhaM vRddhaM ca mAM dRSTvA sudeSNA mahiSI tava . avamanya dadau mUDhA zUdrAM dhAtreyikA mama .
tataH prasAdayAmAsa punastamRSisattamam . baliH sudeSNAH svAM bhAryAM tasmai sa prAhiNotpunaH . .51
tAM sa dIrghatamAGgeSu spRSTvA devImathAbravIt . bhaviSyanti kumArAste tejasAdityavarcasaH .
aGgo vaGgaH kaliGgazca puNDraH suhyazca te sutAH . teSAM dezA : samAkhyAtAH svanAma kathitA bhuvi .
aGgasyAGgo ' bhavaddezo vaGgo vaGgasya ca smRtaH . kaliGgaviSayazcaiva kaliGgasya ca sa smRtaH . puNDrasya puNDrAH prakhyAtAH suhmAH suhmasya ca smRtAH . evaM bale : purA vaMzaH prakhyAto vai maharSijaH .
evamanye maheSvAsA brAhmaNaiH kSatriyA bhuvi . jAtA : paramadharmajJAM vIryavanto mahAbalAH . etacchrutvA tvamapyatra mAta : kuru yathepsitam .
saMjaya uvAca athAnyad dhanurAdAya balavAn vegavattaram . yudhiSThiraM madrapatirbhitvA siMha ivAnadat .
tataH sa zavavarSeNa parjanya iva vRSTimAn . abhyavarSadameyAtmA kSatriyAn kSatriyarSabhaH .
sAtyaki dazabhirviddhvA bhImasenaM tribhiH zaraiH . sahadeva tribhirviddhvA yudhiSThiramapIDayat .
tAMstAnanyAn maheSvAsAn sAzvAn sarathakUbarAn . ardayAmAsa vizikhairulkAbhiriva kuJjarAn .
kuJjarAn kuJjarArohAnazvAnazvaprayAyinaH . rathAMzca rathinaH sArdhaM jaghAna rathinAM varaH .
bAhUMzciccheda tarasA sAyudhAn ketanAni ca . cakAra ca mahIM yodhaistIrNAM vedI kuzairiva .
tathA tamarisainyAni ghnantaM mRtyumivAntakam . parivatru zaM kruddhAH pANDupAJcAlasomakAH .
taM bhImasenazca zinezca naptA mAtryAzca putrau puruSapravIrau . samAgataM bhImabalena rAjJA paryAptamanyonyamathAhvayanta .
tatastu zUrAH samare narendra narezvaraM prApya yudhAM variSTham . AvArya cainaM samare nRvIrA jaghnuH zaraiH patribhirugravegaiH .
saMrakSito bhImasenena rAjA mAdrIsutAbhyAmatha mAdhavena . madrAdhipaM patribhirupavegaiH stanAntare dharmasuto nijaghne .
tato raNe tAvakAnAM sthaudhAH samIkSya madrAdhipatiM zarArtam . pAryavaH pravarAste susajjA duryodhanasyAnumate purastAt .
tato drutaM madrajanAdhipo raNe yudhiSThiraM saptabhirabhyaviddhyat . vivyAdha rAjaMstumule mahAtmA .
AkarNapUrNAyatasamprayuktaiH zaraistadA saMyati tailadhautaiH . anyonyamAcchAdayatAM mahArathau madrAdhipazcApi yudhiSThirazca .
tatastu tUrNaM samare mahArathau parasparasyAntaramIkSamANau . zarairbhRzaM vivyadhaturnapottamau mahAbalau zatrubhirapradhRSyau .
tayordhanAtalaniHsvano mahAn mahendravajrAzanitulyani : svanaH . parasparaM bANagaNairmahAtmanoH pravarSatormadrapapANDuvIrayoH .
tau ceraturvyAghrazizuprakAzau mahAvaneSvAmiSagRddhinAviva . viSANinau nAgavarAvivobhau tatakSatuH saMyati jAtado .
tatastu madrAdhipatirmahAtmA yudhiSThiraM bhImabalaM prasahyA vivyAdha vIraM hRdaye ' tivegaM zareNa sUryAgnisamaprabheNa .
tato ' tividdho ' tha yudhiSThiro ' pi susamprayuktena zareNa rAjan . jaghAna madrAdhipatiM mahAtmA mudaM ca lebhe RSabhaH kurUNAm .
tato muhUrtAdiva pArthivendro labdhvA saMjJAM krodhasaMraktanetraH . zatena pArthaM tvarito jaghAna sahasranetrapratimaprabhAvaH .
tvaraMstato dharmasuto mahAtmA zalyasya kopAnnavabhiH pRSatkaiH . bhitvA jhurastapanIyaM ca varma jaghAna SaDbhistvaparaiH pRSatkaiH .
tatastu madrAdhipatiH prakRSTaM dhanuviMkRSya vyasRjat pRSatkAn . zciccheda cApaM kurupuGgavasya .
navaM tato ' nyat samare pragRhya rAjA dhanurghorataraM mahAtmA . zalyaM vivyAdha zaraiH samantAd yathA mahendro namuciM zitApraiH .
(masya rAjJazca yudhiSThirasya . nikRtya rokme paTuvarmaNI tayo viDadArayAmAsa bhujau mahAtmA . .
tato ' pareNa jvalanArkatejasA kSureNa rAjJo dhanurunmamAthA kRpazca tasyaiva jaghAna sUtaM SaDbhiH zaraiH so ' bhimukhaH papAta .
madrAdhipazcApi yudhiSThirasya zaraizcaturbhirnijaghAna vAhAn . vAhAMzca hatvA vyakaronmahAtmA yodhakSayaM dharmasutasya rAjJaH .
tathA kRte rAjani bhImaseno madrAdhipasyAtha tato mahAtmA . chittvA dhanurvegavatA zareNa dvAbhyAmavidhyat subhRzaM narendram .
tathApareNAsya jahAra yantuH kAyAcchiraH saMhananIyamadhyAt . jadhAna cAzvAMzcaturaH suzIghraM tathA bhRzaM kupito bhImasenaH .
mekaM carantaM samare ' tivegam . bhImaH zatena vyakiraccharANAM mAdrIputraH sahadevastathaiva . taiH sAyakairmohitaM vIkSya zalyaM bhImaH zarairasya cakarta varma .
sa bhImasenena nikRttavarmA madrAdhipazcarma sahasratAram . pragRhya khaDgaM ca rathAnmahAtmA praskandha kuntIsutamabhyadhAvat . chittvA ratheSAM nakulasya so ' tha yudhiSThiraM bhImabalo ' bhyadhAvat .
taM cApi rAjAnamathotpatantaM kruddhaM yathaivAntakamApatantam . dhRSTadyumno draupadeyAH zikhaNDI zinezca naptA sahasA parIyuH .
athAsya carmApratimaM nyakRnta bhImo mahAtmA navabhiH pRSatkaiH . khaDgaM ca bhallairnicakarta muSTau nadan prahRSTastava sainyamadhye .
ste pANDavAnAM pravarAM rathaughAH . nAdaM ca cakrurbhRzamutsmayantaH zaGkhAMzca dadhmuH zasisaMnikAzAn .
tenAtha zabdena vibhISaNena tathAbhitaptaM balamapradhRSyam . kAMdigbhUtaM rudhireNokSitAGgaM visaMjJakalpaM ca tadA viSaNNam .
sa madrarAjaH sahasA vikIrNo bhImAgragaiH pANDavayodhamukhyaiH . yudhiSThirasyAbhimukhaM javena siMho yathA mRgahetoH prayAtaH .
sa dharmarAjo nihatAzvasUtaH krodhena dIpto jvalanaprakAzaH . dRSTvA ca madrAdhipatiM sma tUrNaM samabhyadhAvat tamariM balena .
govindavAkyaM tvaritaM vicintya dadhe matiM zalyavinAzanAya . sa dharmarAjo nihatAzvasUto rathe tiSThazaktimevAbhyakAkSat .
tacApi zalyasya nizamya karma mahAtmano bhAgamathAviziSTam . kRtvA manaH zalyavadhe mahAtmA yathoktamindrAvarajasya cakre .
sa dharmarAjo maNihemadaNDAM jagrAha zaktiM kanakaprakAzAm . netre ca dIpte sahasA vivRtya madrAdhipaM kruddhamanA niraikSat .
nirIkSito ' sau naradeva rAjJA pUtAtmanA nihatakalmaSeNa . AsIna yaha bhasmasAnmadrarAja statadbhutaM me pratibhAti rAjan .
tatastu zaktiM rucirogradaNDAM maNipravekojjvalitAM pradIptAm . cikSepa vegAt subhRzaM mahAtmA madrAdhipAya pravaraH kurUNAm .
dIptAmathainAM prahitAM balena savisphuliGgAM sahasA patantIm . prekSanta sarve kuravaH sametA divo yugAnte mahatImivolkAm .
tAM kAlarAtrImiva pAzahastAM yamasya dhAtrImiva cograrUpAm . sa brahmadaNDapratimAmamoghAM sasarja yatto yudhi dharmarAjaH .
rabhyarcitA pANDusutaiH prayatnAt . sAMvartakagnipratimAM jvalantI kRtyAmatharvAGgirasImivogrAm .
IzAnahetoH pratinirmitAM tAM tvaSTrA ripUNAmasudehabhakSyAm . bhUmyantarikSAdijalAzayAni prasahya bhUtAni nihantumIzAm .
ghaNTApatAkAmaNivajranAlA vaidUryacitrAM tapanIyadaNDAm . tvaSTrA prayatnAnniyamena klRptAM brahmadviSAmantakarImamoghAm .
balaprayatnAdadhirUDhavegAM mantraizca ghorairabhimantrya yatnAt . sasarja mArgeNa ca tAM pareNa vadhAya madrAdhipatestadAnIm .
hato ' si pApetyabhigarjamAno rudro ' ndhakAyAntakaraM yatheSum . prasArya bAhuM sudRDhaM supANiM krodhena nRtyanniva dharmarAjaH .
tAM sarvazaktyA prahitAM suzaktiM yudhiSThireNAprativAryavIryam . pratigrahAyAbhinanarda zalyaH samyagdhutAmagnirivAjyadhArAm .
muro vizAlaM ca tathaiva bhittvA . viveza gAM toyamivAprasaktA yazo vizAlaM nRpaterdahantI .
nAsAkSikarNAsyaviniHsRtena prakyandatA ca vraNasambhavena . saMsiktagAtro rudhireNa so ' bhUt krauJco yathA skandahato mahAdriH .
prasArya vAhU ca rathAd gato gAM saMchinnavarmA kurunandanena . mahendravAhapratimo mahAtmA vajrAhataM zRGgamivAcalasya .
bAhU prasAryabhimukho dharmarAjasya madrarAT . tato nipatito bhUmAvindradhvaja ivocchritaH . sa tathA bhinnasarvAGgo rudhireNa samukSitaH .
pratyudgata iva premNA bhUmyA sa narapuGgavaH . priyayA kAntayA kAntaH patamAna ivorasi .
ciraM bhuktvA vasumatI priyAM kAntAmiva prabhuH . sarvairaGgaiH samAnizlaSya prasupta iva cAbhavat .
dharmya dharmAtmanA yuddhe nihato dharmasUnunA . samyagghuta iva sviSTaH prazAnto ' gnirivAdhvare .
zaktyA vibhinnahradayaM vipraviddhAyudhadhvajam . saMzAntamapi madrezaM lakSmI va vimuJcati .
tato yudhiSThirazcApamAdAyendradhanuSprabham . vyadhamad dviSataH saMkhye khagarADiva pannagAn . dehAn sunizitairbhallai ripUNAM nAzayan kSaNAt .
tataH pArthasya bANaugherAvRtAH sainikAstava . nimIlitAkSAH kSiNvanto bhRzamanyonyamarditAH . kSaranto rudhiraM dehairvipannAyudhajIvitAH .
tataH zalye nipatite madrarAjAnujo yuvA . bhrAtustulyo gaNaiH sarvai rathI pANDavamabhyayAt .
vivyAdha ca narazreSTho nArAcairbahubhistvaran . hatasyApacitiM bhrAtuzcikIrSuryuddhadurmadaH .
taM vivyAdhazugaiH SaDbhirdharmarAjastvaraniva . kArmukaM cAsya ciccheda kSurAbhyAM dhvajameva ca .
tato ' sya dIpyamAnena sudRDhena zitena ca . pramukhe vartamAnasya bhallenApAharacchiraH .
sakuNDalaM tad dadRze patamAnaM ziro rathAt . puNyakSayamanuprApya patan svargAdiva cyutaH .
tasyApakRttazIrSaM tu zarIraM patitaM rathAt . rudhireNAvasiktAGgaM dRSTvA sainyamabhajyata .
vicitrakavace tasmin hate madranRpAnuje . hAhAkAraM prakurvANAH kuravo ' bhipradudruvaH .
zalyAnujaM hataM dRSTvA tAvakAstyaktajIvitAH . vitresuH pANDavabhayAd rajodhvastAstadA bhRzam .
tAMstathA bhajyamAnAMstu kauravAn bharatarSabha . zinernaptA kiran bANairabhyavartata sAtyakiH .
tamAyAntaM maheSvAsaM duSprasahya durAsadam . hArdikyastavarito rAjan pratyagRhNAdabhItavat .
tau sametau mahAtmAnau vArSNeyau varavAjinau . hArdikyaH sAtyakizcaiva siMhAviva balotkaTau .
iSubhirvimalAbhAsaizchAdayantau parasparam . arcibhiriva sUryasva divAkarasamaprabhau .
cApamArgabaloddhatAn mArgaNAn vRSNisiMhayoH . AkAzagAnapazyAma pataGgAniva zIghragAn .
sAtyaki dazabhividdhvA hayAMzcAsya tribhiH zaraiH .74 cApamekena ciccheda hArdikyo nataparvaNA .
tannikRttaM dhanuH zreSThamapAsya zinipuGgavaH . anyadAdatta vegena vegavattaramAyudham .
tadAdAya dhanuH zreSThaM variSThaH sarvadhanvinAm . hArdikyaM dazabhirbANaiH pratyavidhyat stanAntare .
tato rathaM yugeSAM ca cchittvA bhallaiH susaMyataiH . azvAMstasyAvadhIt tUrNamUbhau ca pArSNisArathI .
tatastaM virathaM dRSTvA kRpaH zAradvataH prabho . apovAha tataH kSipraM rathamAropya vIryavAn .
madrarAje hate rAjan virathe kRtavarmaNi . duryodhanabalaM sarvaM punarAsIt parAGmukham .
tat pare nAnvabudhyanta sainyena rajasA vRte . balaM tu hatabhUyiSThaM tat tadA ' ' sIt parAGmukham .
tato muhUrtAt te ' pazyan rajo bhImaM samutthitam . vividhaiH zoNitasrAvaiH prazAntaM puruSarSabha .
tato duryodhano dRSTvA bhagnaM svabalamantikAt . javenApatataH pArthAnekaH sarvAnavArayat .
pANDavAn sarathAn dRSTvA dhRSTadyumnaM ca pArSatam . AnartaM ca durAdharSaM zitairbANairavArayat . taM pare nAbhyavartanta mA mRtyumivAgatam .
athAnyaM rathamAsthAya hArdikyo ' pi nyavartata . tato yudhiSThiro rAjA tvaramANo mahArathaH .
caturbhinijaghAnAzvAn patribhiH kRtavarmaNaH . vivyAdha gautamaM cApi SaDbhirbhallaiH sutejanaiH .
azvatthAmA tato rAjJA hatAzvaM virathIkRtam . tamapovAha hArdikyaM svarathena yudhiSThirAt .
tataH zAradvataH SaDbhiH pratyaviddhyad yudhiSThiram . vivyAdha cAzvAnnizitaistasyASTAbhiH zilImukhaiH .
evametanmahArAja yuddhazeSamavartata . tava durmatrite rAjan saha putrasya bhArata .
tasmin maheSvAsadhare vizaste saMgrAmamadhye kurupuGgavena . pArthAH sametAH paramaprahRSTAH zaGkhAn pradadhumurhatamIkSya zalyam .
yudhiSThiraM ca prazazaMsurAjau purA kRte vRtravadhe yathendram . cakruzca nAnAvidhavAdyazabdAn ninAdayanto vasudhA sametAH .
saMjaya uvAca tato vyUDheSvanIkeSu samutkRSTeSu mAriSa . tADyamAnAsu bherISu mRdaGgeSu nadatsu ca .
anIkAnAM ca saMhrAde vAditrANAM ca niHsvane . pradhyApiteSu zoSu saMnAde lomaharSaNe .
abhihArayatsu zanakairbharateSu yuyutsuSu . raudre muhUrte samprApte savyasAcI vyadRzyata .
balAnAM vAyasAnAM ca purastAt savyasAcinaH . bahulAni sahasraNi prAkrIDaMstatra bhArata .
mRgAzca ghorasaMnAdaH zivAzcAzivadarzanAH . dakSiNena prayAtAnAmasmAkaM prANadaMstathA .
sanirghAtA jvalantyazca peturulkAH sahasrazaH . cacAla ca mahI kRtsnA bhaye ghore samutthite .
viSvagvAtAH sanirghAtA rUkSAH zarkarakarSiNaH . vavurAyAti kaunteye saMgrAme samupasthite .
nAkulizca zatAnIko dhRSTadyumnazca pANDavAnAmanIkAni prAjJau tau vyUhatustadA .
tato rathasahasreNa dviradAnAM zatena ca . tribhirazvasahastraizca padAtInAM zataiH zataiH . pArSataH . adhyardhamAtre dhanuSAM sahasre tanayastava . agrataH sarvasainyAnAM sthitvA durmarSaNo ' bravIt .
adya gANDIvadhanvAnaM tapantaM yuddhadurmadam . ahamAvArayiSyAmi veleva makarAlayam .
adya pazyantu saMgrAme dhanaMjayamamarSaNam . viSaktaM mayi durdharSamazmakUTamivAzmani .
tiSThadhvaM sthano yUyaM saMgrAmamabhikAkSiNaH . yudhyAmi saMhatAnetAn yazo mAnaM ca vardhayan .
evaM bruvanmahArAja mahAtmA sa mahAmatiH . maheSvAsairvato rAjan maheSvAso vyavasthitaH .
tato ' ntaka iva kruddhaH savajra iva vAsavaH . daNDapANigi mahyo mRtyuH kAlena coditaH .
zUlapANirivAkSobhyo varuNaH pAzavAniva . yugAnkAMgnarivArciSmAn pradhakSyan vai punaH prajAH .
krodhAmarSabalodbhUto nivAtakavacAntakaH . jayo jetA sthitaH satye pArayiSyan mahAvratam .
AmuktakavacaH khaDgI jAmbUnadakirITabhRt . zubhramAlyAmbaradharaH svagadazcArukuNDalaH .
rathapravaramAsthAya naro nArAyaNAnugaH . vidhunvan gANDivaM saMkhye babhau sUrya ivoditaH .
so ' grAnIkasya mahata iSupAte dhanaMjayaH . vyavasthApya rathaM rAjazaGkha dadhmau pratApavAn .
athakRSNo ' pyasambhrAntaH pArthena saha mAriSa . prAdhyApayat pAJcajanyaM zaGkha pravaramojasA .
tayoH zaGkhapaNAdena tava sainye vizAmpate . Asan saMhRSTaromANaH kampitA gatacetasaH .
yathA trasyanti bhUtAni sarvANyazaniniH svanAt . tathA zaGkhapraNAdena vitresustava sainikAH .
prasusravuH zakRnmUtraM vAhanAni ca sarvazaH . evaM savAhanaM sarvamAvignamabhavad balam .
sIdanti sma narA rAjazaGkhazabdena mAriSa . visaMjJAzcAbhavan kecit kecid rAjan vitatrasu .
tataH kapimahAnAdaM saha bhUtairdhvajAlayaiH . akaroddha vyAditAsyazca bhISayaMstava sainikAn .
tataH zaGkhAzca bheryazca mRdaGgAzcAnakaiH saha . punarevAbhyahanyanta tava sainyapraharSaNAH .
nAnAvAditrasaMhAdaiH zvaiDitAsphoTitAkulaiH . siMhanAdaiH samutkuSTaiH samAdhUtairmahArathaiH .
tasmiMstu tumule zabde bhIrUNAM bhayavardhane . atIva hRSTo dAzArhamabravIt pAkazAsaniH .
janamejaya uvAca prAcetasasya dakSasya kathaM vaivasvate ' ntare . vinAzamagamad brahman hayamedhaH prajApateH .
devyA manyukRtaM matvA kruddhaH sarvAtmakaH prabhuH . prasAdAt tasya dakSeNa sa yajJaH saMdhita : katham . etad veditumiccheyaM tanme brUhi yathAtatham .
vaizampAyana uvAca purA himavataH pRSThe dakSo vai yajJamAharat . gaGgAdvAre zubhe deze RSisiddhaniSevite .
gandharvApsarasAkIrNe nAnAdumalatAvRte . RSisaGghaH parivRtaM dakSaM dharmabhRtAM varam . pRthivyAmantarikSe ca ye ca svarlokavAsinaH . sarve prAJjalayo bhUtvA upatasthuH prajApatim .
devadAnavagandharvAH pizAcoragarAkSasAH . hAhAhUhUca gandharvo tumburu radastathA . vizvAvasurvizvaseno gandharvApsarasastathA . AdityA vasavo rudrAH sAdhyAH saha marudgaNaiH . indreNa sahitAH sarve AgatA yajJabhAginaH . uSmapAH somapAzcaiva dhUmapA AjyapAstathA . RSayaH pitarazcaiva AgatA brahmaNA saha . ete cAnye ca bahavo bhUtagrAmAzcaturvidhAH . jarAyujANDajAzcaiva sahasA svedajodbhijaiH . AhUtA mantritAH sarve devAzca saha patnibhiH . virAjante vimAnasthA dIpyamAnA ivAgnayaH .
tAn dRSTvA manyunA ' ' viSTo dadhIcirvAkyamabravIt . nAyaM yajJo na vA dharmo yatra rudro na ijyate .
vadhabandhaM prapannA vai kiM nu kAlasya paryayaH . kiMnu mohAnna pazyanti vinAzaM paryupasthitam . upasthitaM mahAghoraM na budhyanti mahAdhvare .
ityuktavA sa mahAyogI pazyati dhyAnacakSuSA . sa pazyati mahAdevaM devIM ca varadAM zubhAm . nAradaM ca mahAtmAnaM tasyA devyAH samIpataH . saMtoSaM paramaM lebhe iti nizcitya yogavit .
ekamantrAstu te sarve yenezo na nimantritaH . tasmAd dezAdapakramya dadhIcirvAkyamabravIt . apUjyapUjanAccaiva pUjyAnAM cApyapUjanAt . nRghAtakasamaM pApaM zazvat prApnoti mAnavaH .
anRtaM noktapUrvaM me na ca vakSye kadAcana . devatAnAmRSINAM ca madhye satyaM bravImyaham .
AgataM pazubhartAraM sraSTAraM jagataH patim . adhvare hyagrabhoktAraM sarveSAM pazyata prabhum .
dakSa uvAca santi no bahavo rudrAH zUlahastAH kapardinaH . ekAdazasthAnagatA nAhaM vedmi mahezvaram .
dadhIciruvAca sarveSAmeva mantro ' yaM yenAsau na nimantritaH . yathAhaM zaMkarAdUrdhvaM nAnyaM pazyAmi daivatam . tathA dakSasya vipulo yajJo ' yaM na bhaviSyati .
dakSa uvAca etanmakhezAya suvarNapAtre haviH samastaM vidhimantrapUtam . viSNornayAmyapratimasya bhAgaM prabhurvibhuzcAhavanIya eSaH .
devyuvAca kiM nAma dAnaM niyamaM tapo vA kuryAmahaM yena patirmamAdyA labheta bhAgaM bhagavAnacintyo hyadhu tathA bhAgamatho tRtIyam .
evaM bruvANAM bhagavAnsa patnI prahRSTarUpaH kSubhitAmuvAca . na vetsi mAM devi kRzodarAGgi kiM nAma yuktaM vacanaM makheze .
ahaM vijAnAmi vizAlanetre dhyAnena hInA na vidantyasantaH . tavAdya mohena ca sendradevA lokAstrayaH sarvata eva mUDhAH .
mAmadhvare zaMsitAraH stuvanti rathantaraM sAmagAzcopagAnti . mAM brAhmaNA brahmavido yajante mamAdhvaryavaH kalpayante ca bhAgam .
devyuvAca suprAkRto ' pi puruSaH sarvaH strIjanasaMsadi . stauti gavAryate cApi svamAtmAnaM na saMzayaH .
zrIbhagavAnuvAca nAtmAnaM staumi devezi pazya me tanumadhyame . yaM vakSyAmi varArohe yAgArthe varavarNini .
ityuktvA bhagavAn patnImumAM prANairapi priyAm . so ' sRjad bhagavAn vaktrAd bhUtaM ghoraM praharSaNam .
tamuvAcAkSipa makhaM dakSasyeti mahezvaraH . tato vaktrAd vimuktena siMhenaikena lIlayA . . devyA manyuvyapohArthaM hato dakSasya vai kratuH .
manyunA ca mahAbhImA mahAkAlI mahezvarI . AtmanaH karmasAkSitve tena sArdhaM sahAnugA . devasthAnumataM matvA praNamya zirasA tataH .
AtmanaH sadRzaH zauryAd balarUpasamanvitaH . sa eva bhagavAn krodhaH pratirUpasamanvitaH .
anantabalavIryazca anantabalapauruSaH . vIrabhadra iti khyAto devyA manyupramArjakaH . so ' sRjad romakUpebhyo raumyAn nAma gaNezvarAn .
rudratulyA gaNA raudrA rudravIryaparAkramAH . te nipetustatastUrNaM dakSayajJavihiMsayA . bhImarUpA mahAkAyAH zatazo ' tha sahasrazaH .
tataH kalakilAzabdairAkAzaM pUrayanniva . tena zabdena mahatA trastAstatra divaukasaH .
parvatAzca vyazIryanta cakampe ca vasuMdharA . mArutAzcaiva ghUrNante cukSubhe varuNAlayaH .
agnayo naiva dIpyante naiva dIpyati bhAskaraH . grahA naiva prakAzante nakSatrANi na candramAH .
RSayo na prakAzante na devA na.ca mAnuSAH . evaM tu timirIbhUtaM nirdahantyapamAnitAH .
praharantyapare ghorA yUpAnutpATayanti ca . pramardanti tathA cAnye vimardanti tathA pare .
AdhAvanti pradhAvanti vAyuvegA manojavAH . cUrNyante yajJapAtrANi divyAnyAbharaNAni ca . vizIryamANA dRzyante tArA iva nabhastale .
divyAnnapAnabhakSyANAM rAzayaH parvatopamAH . kSIranadyo ' tha dRzyante ghRtapAyasakardamAH . dadhimaNDodakA divyAH khaNDazarkaravAlukAH . SaD rasAn nivahantyetA guDakulyA manoramAH .
uccAvacAni mAMsAni bhakSyANi vividhAni ca . pAnakAni ca divyAni leDacoSyANi yAni ca . bhuJjate vividhairvaktraivilumpantyAkSipanti ca . rudrakopAnmahAkAyA : kAlAgnisadRzopamAH .
kSobhayan surasainyAni bhISayantaH samantataH . krIDanti vividhAkArAzcikSipuH surayoSitaH .
rudrakodhAt prayatnena sarvadevaiH surakSitam . taM yajJamadahacchIghraM rudrakarmA sabhantataH .
cakAra bhairavaM nAdaM sarvabhUtabhavaMkaram . chittvA ziro vai yajJasya nanAda ca mumoda ca .
tato brahmAdayo devA dakSazcaiva prajApatiH . UcuH prAjjalayaH sarve kathyatAM ko bhavAniti .
vIrabhadra uvAca nAhaM rudro na vA devI naiva bhoktumihAgataH . devyA manyukRtaM matvA kruddhaH sarvAtmakaH prabhuH .
draSTuM vA naiva viprendrAn naiva kautUhalena vA . tava yajJavighAtArthaM samprAptaM viddhi mAmiha .
vIrabhadra iti khyAto rudrakopAd viniHsRtaH . bhadrakAlIti vikhyAtA devyAH kopAd viniHsRtA . preSitau devadevena yajJAntikamihAgatau .
zaraNaM gaccha viprendra devadevamumApatim . varaM krodho ' pi devasya varadAnaM na cAnyataH .
vIrabhadravacaH zrutvA dakSo dharmabhRtAM varaH . toSayAmAsa stotreNa praNipatya mahezvaram .
prapadye devamIzAnaM zAzvataM dhruvamavyayam . mahAdevaM mahAtmAnaM vizvasya jagataH patim .
prANApAnau saMnirudhya vaktrasthAnena yatnataH . vicArya sarvato dRSTiM bahudRSTiramitrajit . sahasA devadevezo hyagnikuNDAt samutthitaH .
bibhratsUryasahasrasya tejaH saMvartakopamaH . smitaM kRtvAbravId vAkyaM brUhi kiM karavANi te .
zrAvite ca makhAdhyAye devAnAM guruNA tataH . tumavAcAJjaliM kRtvA dakSo devaM prajApatiH bhItazaGkitavitrastaH sabASpavadanekSaNaH .
yadi prasanno bhagavAn yadi cAhaM bhavatpriyaH . yadi vAhamanugrAhyo yadi vA varado mama . yad dagdhaM bhakSitaM pItazitaM yacca nAzitam . cUrNIkRtApaviddhaM ca yajJasambhAramIdRzam . dIrghakAlena mahatA prayatnena susaMcitam . tanna mithyA bhavenmahyaM varametamahaM vRNe . tathAstvityAha bhagavAn bhaganetraharo haraH . dharmAdhyakSo virUpAkSastryakSo devaH prajApatiH .
jAnubhyAmavanIM gatvA dakSo labdhvA bhavAd varam . nAmnAmaSTasahasreNa stutavAn vRSabhadhvajam .
yudhiSThira uvAca yairnAmadheyaiH stutavAn dakSo devaM prajApatiH . vaktumarhasi me tAta zrotuM zraddhA mamAnagha .
bhISma uvAca zrUyatAM devadevasya nAmAnyadbhutakarmaNaH . gUDhavratasya guhyAni prakAzAni ca bhArata .
namaste devadeveza devAribalasUdana . devendrabalaviSTambha devadAnavapUjita .
sahasrAkSa virUpAkSa tryakSa yakSAdhipapriya . sarvata : pANipAdAnta sarvato ' kSiziromukhA .
sarvataHzrutimalloke sarvamAvRtya tiSThasi . zaGkhakarNa mahAkarNa kumbhakarNArNavAlaya .
gajendrakarNa gokarNa pANikarNa namo ' stu te . zatodara zatAvarta zatajihva namo ' stu te .
gAyanti tvA gAyatriNo ' rcantyarkamarkiNaH . brahmANaM tvAM zatakratumUrdhvaM khamiva menire .
mUrtI hi te mahAmUrte samudrAmbarasaMnibhA sarvA vai devatA hyasmin gAvo goSTha ivAsate .
bhavaccharIre pazyAmi somamagni jalezvaram . Adityamatha vai viSNuM brahmANaM ca bRhaspatim .
bhagavAn kAraNaM kArya kriyA karaNameva ca . asatazca satazcaiva tathaiva prabhavApyayau .
namo bhavAya zarvAya rudrAya varadAya ca . pazUnAM pataye nityaM namo ' stvandhakaghAtine .
trijaTAya trizIrSAya trizUlavarapANine . tryambakAya trinetrAya tripuranAya vai namaH .
namazcaNDAya kuNDAya aNDAyANDadharAya ca . daNDine samakarNAya daNDimuNDAya vai namaH .
namordhvadaMSTrakezAya zuklAyAvatatAya ca . vilohitAya dhUmrAya nIlagrIvAya vai namaH .
namo ' stvapratirUpAya virUpAya zivAya ca . sUryAya sUryamAlAya sUryadhvajapatAkine .
namaH pramathanAthAya vRSaskandhAya dhanvine . zabUMdamAya daNDAya parNacIrapaTAya ca .
namo hiraNyagarbhAya hiraNyakavacAya ca . hiraNyakRtacUDAya hiraNyapataye namaH .
namaH stutAya stutyAya stUyamAnAya vai namaH . sarvAya sarvabhakSAya sarvabhUtAntarAtmane .
namo ho . ' tha mantrAya zukladhvajapatAkine . namo nAbhAya nAbhyAya namaH kaTakaTAya ca .
namo ' stu kRzanAsAya kRzAGgAya kRzAya ca . saMhRSTAya vihRSTAya namaH kilakilAya ca .
namo ' stu zayamAnAya zayitAyotthitAya ca . sthitAya dhAvamAnAya muNDAya jaTilAya ca .
namo nartanazIlAya mukhavAditravAdine . nAdyopahAralubdhAya gItavAditrazAline .
namo jyeSThAya zreSThAya balapramathanAya ca . kAlanAthAya kalyAya kSayAyopakSayAya ca .
bhImadundubhihAsAya bhImavratadharAya ca . ugrAya ca namo nityaM namo ' stu dazabAhave .
namaH kapAlahastAya citibhasmapriyAya ca . vibhISaNAya bhISmAya bhImavratadharAya ca .
namo vikRtavaktrAya khagajihvAya daMSTriNe . pakvAmamAMsalubdhAya tumbIvINApriyAya ca .
namo vRSAya vRSyAya govRSAya vRSAya ca . kaTaMkaTAya daNDAya namaH pacapacAya ca .
namaH sarvavariSThAya varAya varadAya ca . varamAlyagandhavastrAya varAtivarade namaH .
namo raktaviraktAya bhAvanAyAkSamAline . sambhinnAya vibhinnAya chAyAyAtapanAya ca .
aghoraghorarUpAya ghoraghoratarAya ca . namaH zivAya zAntAya namaH zAntatamAya ca .
ekapAdbahunetrAya ekazIrNe namo ' stu te . rudrAya kSudralubdhAya saMvibhAgapriyAya ca .
paJcAlAya sitAGgAya namaH zamazamAya ca . namazcaNDikaghaNTAya ghaNTAyAghaNTaghaNTine .
sahasrAdhmAtaghaNTAya ghaNTAmAlApriyAya ca . prANaghaNTAya gandhAya namaH kalakalAya ca .
hUMhUMhUMkArapArAya hUMhUMkArapriyAya ca . namaH zamazame nityaM girivRkSAlayAya ca .100 .
garbhamAMsasRgAlAya tArakAya tarAya ca . namo yajJAya yajine hutAya prahutAya ca .
yajJavAhAya dAntAya tapyAyAtapanAya ca . namastaTAya taTyAya taTAnAM pataye namaH .
annadAyAnapataye namastvannabhuje tathA . namaH sahasrazIrSAya sahasracaraNAya ca .103 . . sahasrodyatazUlAya sahasranayanAya ca . namo bAlArkavarNAya bAlarUpadharAya ca .104 . bAlAnucaragoptAya bAlakrIDanakAya ca . namo vRddhAya lubdhAya kSubdhAya kSobhaNAya ca . .
taraGgAGkitakezAya muJjakezAya vai namaH . namaH SaTkarmatuSTAya trikarmaniratAya ca .
varNAzramANAM vidhivat pRthakkarmanivartine . namo ghuSyAya ghoSAya namaH kalakalAya ca .
zvetapiGgalanetrAya kRSNaraktekSaNAya ca . prANabhagnAya daNDAya sphoTanAya kRzAya ca .
dharmakAmArthamokSANAM kathanIyakathAya ca . sAMkhyAya sAMkhyamukhyAya sAMkhyayogapravartine .
namo rathyavirathyAya catuSpatharathAya ca . kRSNAjinottarIyAya vyAlayajJopavItine .
IzAna vajrasaMghAta harikeza namo ' stu te . tryambakAmbikanAthAya vyaktAvyakta namo ' stu te .
kAma kAmada kAmana tRptAtRptavicAriNe . sarva sarvada sarvaghna saMdhyArAga namo ' stu te .
mahAbala mahAbAho mahAsattva mahAdyute . mahAmeghacayaprakhya mahAkAla namo ' stu te . sthUla jIrNAGga jaTile valkalAjinadhAriNe .
dIptasUryAgnijaTile valkalAjinavAsase . sahasrasUryapratima taponitya namo ' stu te .
unmAdana zatAvarta gaGgAtoyAmUrdhaja . candrAvarta yugAvarta meghAvarta namo ' stu te .
tvamannamanabhoktA ca annado ' nnabhugeva ca . annasraSTA ca paktA ca pakvabhukpavano ' nalaH .
jarAyujANDajAzcaiva svedajAzca tathodbhijAH . tvameva devadeveza bhUtagrAmazcaturvidhaH .
carAcarasya sraSTA tvaM pratihartA tathaiva ca . tvAmAhurbrahmaviduSo brahma brahmavidAM vara .
manasaH paramA yoniH khaM vAyuryotiSAM nidhiH . RksAmAni tathoGkAramAhustvAM brahmavAdinaH .
hAyihAyihuvAhAyihAvuhAyi tathAsakRt . gAyanti tvAM surazreSTha sAmagA brahmavAdinaH .
yajurmayo RGmayazca tvamAhutimayastathA . paThyase stutibhizcaiva vedopaniSadAM gaNaiH .
brAhmaNAH kSatriyA vaizyAH zUdrA varNAvarAzca ye . tvameva meghasaMghAzca vidyutstanitagarjitaH .
saMvatsarastvamRtavo mAso mAsArdhameva ca . yugaM nimeSAH kASThAstvaM nakSatrANi grahAH kalAH .
vRkSANAM kakudo ' si tvaM girINAM zikharANi ca . vyAghro mRgANAM patatAM tAryo ' nantazca bhoginAm .
kSIrodo hRdadhInAM ca yantrANAM dhanureva ca . vajraH praharaNAnAM ca vratAnAM satyameva ca .
tvameva dveSa icchA ca rAgo mohaH kSamAkSame . vyavasAyo dhRtirlobhaH kAmakrodhau jayAjayau .
tvaM gadI tvaM zarI cApI khaTvAGgI jharjharI tathA . chettA bhettA prahartA tvaM netA mantA pitA mataH .
dazalakSaNasaMyukto dharmo ' rthaH kAma eva ca . gaGgA samudrAH saritaH palvalAni sarAMsi ca .
latA valyastRNauSadhyaH pazavo mRgapakSiNaH . dravyakarmasamArambhaH kAlaH puSpaphalapradaH . AdizcAntazca devAnAM gAyatryoGkAra eva ca .
harito rohito nIlaH kRSNo raktastathAruNaH . kaduzca kapilazcaiva kapoto mecakastathA .
avarNazca suvarNazca varNakAro ghanopamaH . suvarNanAmA ca tathA suvarNapriya eva ca .
tvamindrazca yamazcaiva varuNo dhanado ' nalaH . upaplavacitrabhAnuH svarbhAnurbhAnureva ca .
hotraM hotA ca homyaM ca hutaM caiva tathA prabhuH . trisauparNaM tathA brahma yajuSAM zatarudriyam .
pavitraM ca pavitrANAM maGgalAnAM ca maGgalam . giriko hiMDuko vRkSo jIvaH pudgala eva ca .
prANaH sattvaM rajazcaiva tamazcApramadastathA . prANo ' pAnaH samAnazca udAno vyAna eva ca .
unmeSazca nimeSazca kSutaM jRmbhitameva ca . lohitAntargatA dRSTirmahAvaktro mahodaraH .
sUcIromA harizmazrurdhvakezazcalAcalaH . gItavAditratattvajJo gItavAdanakapriyaH .
matsyo jalacaro jAlyo ' kalaH kelikala : kaliH . akAlazcAtikAlazca duSkAlaH kAla eva ca .
mRtyuH kSurazca kRtyazca pakSo ' pakSakSayaMkaraH . meghakAlo mahAdaMSTraH saMvartakabalAhakaH .
ghaNTo ' ghaNTo ghaTI ghaNTI carucelI milImilI . brahmakAyikamagnInAM daNDI muNDastridaNDadhRk .
caturyugazcaturvedazcAturhotrapravartakaH . cAturAzramyanetA ca cAturvarNyakarazca yaH .
sadA cAkSapriyo dhUrto gaNAdhyakSo gaNAdhipaH . raktamAlyAmbaradharo girizo girikapriyaH .
zilpikaH zilpinAM zreSThaH sarvazilpapravartakaH . bhaganetrAGkazazcaNDaH pUSNo dantavinAzanaH .
svAhA svadhA vaSaTkAro namaskAro namo namaH . gUDhavato guhyatapAstArakastArakAmayaH .
dhAtA vidhAtA saMdhAtA vidhAtA dhAraNo ' dharaH . brahmA tapazca satyaM ca brahmacaryamathArjavam .
bhUtAtmA bhUtakRdbhUto bhUtabhavyabhavodbhavaH . bhUrbhuvaH svaritazcaiva dhruvo dAnto mahezvaraH .
dIkSito ' dIkSitaH kSAnto durdAnto ' dAntanAzanaH . candrAvat yugAvartaH saMvartaH sampravartakaH .
kAmo binduraNuH sthUla : karNikArasrajapriyaH . nandImukho bhImamukhaH sumukho durmukho ' mukhaH .
caturmukho bahumukho raNeSvagnimukhastathA . hiraNyagarbhaH zakunirmahoragapativirATa .
adharmahA mahApAvazcaNDadhAro gaNAdhipaH . gono gopratArazca govRSezvaravAhanaH .
trailokyagoptA govindo gomArgo ' mArga eva ca . zreSThaH sthirazca sthANuzca niSkampaH kampa eva ca .
durvAraNo durviSaho duHsaho duratikramaH . durdharSo duSprakampazca durviSo durjayo jayaH .
zazaH zazAGkaH zamanaH zItoSNakSujjarAdhikRt . Adhayo vyAdhayazcaiva vyAdhahA vyAdhireva ca .
mama yajJamRgavyAdho vyAdhInAmAgamo gamaH . zikhaNDI puNDarIkAkSaH puNDarIkavanAlayaH .
daNDadhArastryambakazca ugradaNDo ' NDanAzanaH . viSAgnipAH surazreSThaH somapAstvaM marutpatiH .
amRtapAstvaM jagannAtha devadeva gaNezvaraH . viSAgnipA mRtyupAzca kSIrapAH somapAstathA . madhuzcyutAnAmagrapAstvameva tuSitAdyapAH .
hiraNyaretAH puruSastvameva tvaM strI pumAMstvaM ca napuMsakaM ca . stvaM nAgendra zakrastvaM vizvakRddhizvakartA .
vizvakRd vizvakRtAM vareNyastvaM vizvavAho vizvarUpastejasvI vizvatomukhaH . candrAdityau cakSuSI te hRdayaM ca pitAmahaH . mahodadhiH sarasvatI vAg balamanalo ' nila : ahorAtraM nimeSonmeSakarma .
na brahmA na ca govindaH paurANA RSayo na te . mAhAtmyaM vedituM zaktA yAthAtathyena te ziva .
yA mUrtayaH susUkSmAste na mAM yAnti darzanam . trAhi mAM satataM rakSa pitA putramivaurasam .
rakSa mAM rakSaNIyo ' haM tavAnagha namo ' stu te . bhaktAnukampI bhagavAn bhaktazcAhaM sadA tvayi .
yaH sahasrANyanekAni puMsAmAvRtya durdazaH . tiSThatyekaH samudrAnte sa me goptAstu nityazaH .
yaM vinidrA jitazvAsAH sattvasthAH saMyatendriyAH . jyotiH pazyanti yuJjAnAstasmai yogAtmane namaH .
jaTile daNDine nityaM lambodarazarIriNe . kamaNDaluniSaGgAya tasmai brahmAtmane namaH .
yasya kezeSu jImUtA nadyaH sarvAGgasaMdhiSu . kukSau samudrAzcatvArastasmai toyAtmane namaH .
sambhakSya sarvabhUtAni yugAnte paryupasthite . yaH zete jalamadhyasthastaM prapadye ' mbuzAyinam .
pravizya vadanaM rAhoryaH somaM pibate nizi . grasatyarkaM ca svarbhAnubhUtvA mAM so ' bhirakSatu .
ye cAnupatitA garbhA yathA bhAgAnupAsate . namastebhyaH svadhA svAhA prApnuvantu mudantu te .
ye ' GguSThamAtrAH puruSA dehasthA : sarvadehinAm . rakSantu te hi mAM nityaM nityaM cApyAyayantu mAm .
ye na rodanti dehasthA dehino rodayanti ca . harSayanti na hRSyanti namastebhyo ' stu nityazaH .
ye nadISu samudreSu parvateSu guhAsu ca . vRkSAleSu goSTheSu kAntAre gahaneSu ca . catuSpatheSu rathyAsu catvareSu taTeSu ca . hastyazvarathazAlAsu jIrNodyAnAlayeSu ca . yeSu paJcasu bhUteSu dizAsu vidizAsu ca . candrArkayormadhyagatA ye ca candrArkarazmiSu . rasAtalagatA ye ca ye ca tasmai paraM gatAH . namastebhyo namastebhyo namastebhyo ' stunityazaH .
yeSAM na vidyate saMkhyA pramANaM rUpameva ca . asaMkhyeyaguNA rudrA namastebhyo ' stu nityazaH .
sarvabhUtakaro yasmAt sarvabhUtapatirharaH . sarvabhUtAntarAtmA ca tena tvaM na nimantritaH .
tvameva hIjyase yasmAd yajJairvividhadakSiNaiH . tvameva kartA sarvasya tena tvaM na nimantritaH .
athavA mAyayA deva sUkSmayA tava mohitaH . etasmAt kAraNAd vApi tena tvaM na nimintritaH .
prasIda mama bhadraM te bhava bhAvagatasya me . tvayi me hRdayaM deva tvayi buddhirmanastvayi .
stutvaivaM sa mahAdevaM virarAma prajApatiH . bhagavAnapi suprItaH punardakSamabhASata . parituSTo ' smi te dakSa stavanAnena suvrata . bahunAtra kimuktena matsamIpe bhaviSyasi .
azvamedhasahasrasya vAjapeyazatasya ca . prajApate matprasAdAt phalabhAgI bhaviSyasi .
athainamabravId vAkyaM lokasyAdhipatirbhavaH . AzvAsanakaraM vAkyaM vAkyavidvAkya sammatam .
dakSa dakSa na kartavyo manyurvijamimaM prati . ahaM yajJaharastubhyaM dRSTametat purAtanam .
bhUyazca te varaM dadmi taM tvaM gRhNISva suvrata . prasannavadano bhUtvA tadihaikamanAH zRNu .
vedAt SaDaGgAduddhRtya sAMkhyayogAcca yuktitaH . tapaH sutaptaM vipulaM duzcaraM devadAnavaiH .
apUrvaM sarvatobhadraM sarvatomukhamavyayam . abdairdazAhasaMyuktaM gUDhamaprAjJaninditam .
varNAzramakRtairdhaviparItaM kvacitsamam . gatAntaradhyavasitamatyAzramamidaM vratam .
mayA pAzupataM dakSa zubhamutpAditaM purA . tasya cIrNasya tat samyak phalaM bhavati puSkalam .
taccAstu te mahAbhAga tyajyatAM mAnaso jvaraH . evamuktvA mahAdevaH sapatnIkaH sahAnugaH .
adarzanamanuprApto dakSasyAmitavikramaH . dakSaproktaM stavamimaM kIrtayeda yaH zRNoti vA .
nAzubhaM prApnuyAt kiMcid dIrghamAyuravApnuyAt . yathA sarveSu deveSu variSTho bhagavAJchivaH .
tathA stavo variSTho ' yaM stavAnAM brahmasammitaH . yazorAjyasukhaizcaryakAmArthadhanakAGgibhiH . zrotavyo bhaktimAsthAya vidyAkAmaizca yatnataH .
vyAdhito duHkhito dInazcoragrasto bhayArditaH . rAjakAryAbhiyukto vA mucyate mahato bhayAt .
anenaiva tu dehena gaNAnAM samatAM vrajet . tejasA yazasA caiva yukto bhavati nirmalaH .
na rAkSasAH pizAcA vA na bhUtA na vinAyakAH . vinaM kuryuguhe tasya yatrAyaM paThyate stavaH .
zRNuyAccaiva yA nArI tadbhaktA brahmacAriNI . pitRpakSe bhartRpakSe pUjyA bhavati devavat .
zRNuyAd yaH stavaM kRtsnaM kIrtayed vA samAhitaH . tasya sarvANi karmANi siddhiM gacchantya bhIkSNazaH . .199
manasA cintitaM yacca yacca vAcAnukIrtitam . sarvaM sampadyate tasya stavasyAsyAnukIrtanAt .
devasya ca guhasyApi devyA nandIzvarasya ca . baliM suvihitaM kRtvA damena niyamena ca . tatastu yukto gRhNayAnAmAnyAzu yathAkramam . IpsitAla~bhate so ' rthAn bhogAn kAmAMzca mAnavaH . .202
mRtazca svargamApnoti tiryakSu ca na jAyate . ityAha bhagavAn vyAsaH parAzarasutaH prabhuH .
zaunaka uvAca ko ' parAdho mahendrasya kaH pramAdazca sUtaja . tapasA vAlakhilyAnAM saMbhUto garuDaH katham .
kazyapasya dvijAtezca kathaM vai pakSirAT sutaH . adhRSyaH sarvabhUtAnAmavadhyazcAbhavatkatham .
kathaM ca kAmacArI sa kAmavIryazca khecaraH . etadicchAmyahaM zrotuM purANe yadi paThyate .
sautiruvAca viSayo ' yaM purANasya yanmAM tvaM paripRcchasi . zRNu me vadataH sarvametatsaMkSepato dvijaH .
yajataH putrakAmasya kazyapasya prajApateH . sAhAyyamRSayo devA gandharvAzca daduH kila .
tatredhmAnayane zakro niyuktaH kazyapena ha . munayo bAlakhilyAzca ye cAnye devatAgaNAH .
zakrastu vIryasadRzamidhmabhAraM giriprabham . samudyamyAnayAmAsa nAtikRcchAdiva prabhuH .
athApazyadRSInhrasvAnaGguSThodaravarmaNaH . palAzavartikAmekAM vahataH saMhatAnpathi .
pralInAnsveSvivAGgeSu nirAhArAMstapodhanAn . klizyamAnAnmandabalAngoSpade saMplutodake .
tAnsarvAnvismayAviSTo vIryonmattaH purandaraH . avahasyAbhyagAcchIghraM lambayitvAvamanya ca .
te ' tha roSasamAviSTAH subhRzaM jAtamanyavaH . Arebhire mahatkarma tadA zakrabhayaMkaram .
juhuvuste sutapaso vidhivajjAtavedasam . mantrairuccAvacairviprA yena kAmena tacchRNu .
kAmavIryaH kAmagamo devarAjabhayapradaH . indro ' nyaH sarvadevAnAM bhavediti yatavratAH .
indrAcchataguNaH zaurye vIrye caiva manojavaH . tapaso naH phalenAdya dAruNaH saMbhavatviti .
tabudhvA bhRzasaMtapto devarAja : zatakratuH . jagAma zaraNaM tatra kazyapaM saMzitavratam .
tacchrutvA devarAjasya kazyapo ' tha prajApatiH . vAlakhilyAnupAgamya karmasiddhimapRcchata .
evamastviti taM cApi pratyUcuH satyavAdinaH . tAnkazyapa uvAcedaM sAntvapUrvaM prajApatiH .
ayamindrastribhuvane niyogAdbrahmaNaH kRtaH . indrArthe ca bhavanto ' pi yatnavantastapodhanAH .
na mithyA brahmaNo vAkyaM kartumarhatha sattamAH . bhavatAM hi na mithyA ' yaM saMkalpo vai cikIrSitaH .
bhavatveSa patattrINAmiMdro ' tibalasattvavAn . prasAdaH kriyatAmasya devarAjasya yAcataH .
evamuktAH kazyapena vAlakhilyAstapodhanAH . pratyUcurabhisaMpUjya munizreSThaM prajApatim .
vAlakhilyA UcuH indrArtho ' yaM samArambhaH sarveSAM naH prajApate . apatyArthaM samArambho bhavatazcAyamIpsitaH .
tadidaM saphalaM karma tvayaiva pratigRhyatAm . tathA caivaM vidhatsvAtra yathA zreyo ' nupazyasi .
sautiruvAca etasminneva kAle tu devI dAkSAyaNI zubhA . vinatA nAma kalyANI putrakAmA yazasvinI . tapastaptvA vrataparA snAtA puMsavane zuciH . upacakrAma bhartAraM tAmuvAcAtha kazyapaH .
ArambhaH saphalo devi bhavitA yastvayepsitaH . janayiSyasi putrau dvau vIrau tribhuvanezvarau .
tapasA vAlakhilyAnAM mama saMkalpajau tathA . bhaviSyato mahAbhAgau putrau trailokyapUjitau .
uvAca cainAM bhagavAnkazyapaH punareva ha . dhAryatAmapramAdena garbho ' yaM sumahodayaH .
etau sarvapatattrINamindratvaM kArayiSyataH . lokasaMbhAvitau vIrau kAmarUpau vihaMgamau .
zatakratumathovAca prIyamANaH prajApatiH . tvatsahAyau mahAvIryo bhrAtarau te bhaviSyataH .
naitAbhyAM bhavitA doSaH sakAzAtte puraMdara . vyetu te zakra saMtApastvamevendro bhaviSyasi .
na cApyevaM tvayA bhUyaH kSeptavyA brahmavAdinaH . na cAvamAnyA dotte vAgvajrA bhRzakopanAH .
evamukto jagAmendro nirvizaGkastriviSTapam . vinatA cApi siddhArthA babhUva muditA tathA .
janayAmAsa putrau dvAvaruNaM garuDaM tathA . vikalAGgoruNastatra bhAskarasya purassaraH .
patattrINAM ca garuDamindratvenAbhyaSiJcata . tasyaitatkarma sumahacchrayatAM bhRgunandana .
brAhmaNa uvAca atrApyudAharantImamitihAsaM purAtanam . subhage paJcahotRNAM vidhAnamiha yAdRzam .
prANApAnAvudAnazca samAno vyAna eva ca . paJcahotUMstathaitAn vai paraM bhAvaM vidurbudhAH .
brAhmaNyuvAca svabhAvAt saptahotAra iti me pUrvikA matiH . yathA vai paJcahotAraH paro bhAvastaducyatAm .
brAhmaNa uvAca prANena sambhRto vAyurapAno jAyate tataH . apAne sambhRte vAyustato vyAnaH pravartate .
vyAnena sambhRto vAyustatodAnaH pravartate . udAne sambhRto vAyuH samAno nAma jAyate .
te ' pRcchanta purA santaH pUrvajAtaM pitAmaham . yo naH zreSThastamAcakSva sa naH zreSTho bhaviSyatiH .
brahmovAca yasmin pralIne pralayaM vrajanti sarve prANAH prANabhRtAM zarIre . yasmin pracIrNe ca punazcaranti sa vai zreSTho gacchata yatra kAmaH .
prANa uvAca mayi pralIne pralayaM vrajanti sarve prANAH prANabhRtAM zarIre . mayi pracIrNe ca punazcaranti zreSTho hyahaM pazyata mAM pralInam .
brAhmaNa uvAca prANaH prAlIyata tata : punazca pracacAra ha . samAnazcApyudAnazca vaco ' vratAM punaH zubhe . na tvaM sarvamidaM vyApya tiSThasIha yathA vayam . na tvaM zreSTho hi naH prANa apAno hi vaze tava . pracacAra punaH prANastamapAno ' bhyabhASata .
apAna uvAca payi pralIne pralayaM vrajanti sarve prANAH prANabhRtAM zarIre . mayi pracIrNe ca punazcaranti zreSTho hyahaM pazyata mAM pralInam .
brAhmaNa uvAca vyAnazca tamudAnazca bhASamANamathocatuH . apAna na tvaM zreSTho ' si prANo hi vazagastava .
apAnaH pracacArAtha vyAnastaM punarabravIt . zreSTho ' hamasmi sarveSAM zrUyatAM yena hetunA .
mayi pralIne pralayaM vrajanti sarve prANAH prANabhRtAM zarIre . mayi pracIrNe ca punazcaranti zreSTho hyahaM pazyata mAM pralInam .
brAhmaNa uvAca prAlIyata tato vyAna : punazca pracacAra ha . prANApAnAvudAnazca samAnazca tamabruvan . na tvaM zreSTho ' si no vyAna samAnastu vaze tava . pracacAra punarvyAnaH samAnaH punarabravIt . zreSTho ' hamasmi sarveSAM zrUyatAM yena hetunA . mayi pralIne pralayaM vrajanti sarve prANAH prANabhRtAM zarIre . mayi pracIrNe ca punazcaranti zreSTho hyahaM pazyata mAM pralInam .
samAnaH pracacArAtha udAnastamuvAca ha . zreSThA ' hamasmi sarveSAM zrUyatAM yena hetunA .
mayi pralIne pralayaM vrajanti sarve prANA : prANabhRtAM zarIre . mayi pracIrNe ca punazcaranti zreSTho hyahaM pazyata mAM pralInam .
tataH prAlIyatodAna : punazca pracacAra ha . prANApAnau samAnazca vyAnazcaiva tamabruvan . . udAna na tvaM zreSTho ' si vyAna eva vaze tava . .
vrAhmaNa uvAca tatastAnabravId brahmA samavetAn prajApatiH . sarve zreSThA na vA zreSThAH sarve cAnyonyadharmiNaH .
sarve svaviSaye zreSThAH sarve cAnyonyadharmiNaH . iti tAnabravIt sarvAn samavetAn prajApati .
ekaH sthirazcAsthirazca vizeSAt paJca vAyavaH . eka eva mamaivAtmA bahudhApyupacIyate .
parasparasya suhRdo bhAvayantaH parasparam . svasti brajata bhadraM vo dhArayadhvaM parasparam .
vaizampAyana uvAca dhRSTadyumastu pAJcAlyaH pRSThataH kurunandanau . anvagacchat tadA yAntau bhArgavasya nivezane .
so ' jJAyamAnaH puruSAnavadhAya samantataH . svayamArAnnilIno ' bhUd bhArgavasya nivezane .
sAyaM ca bhImastu ripupramAthI jiSNuryamau cApi mahAnubhAvau . bhaikSaM caritvA tu yudhiSThirAya nivedayAJcakuradInasattvAH .
tatastu kuntI dupadAtmajAM tAmuvAca kAle vacanaM vadAnyA . tvamagramAdAya kuruSva bhadre baliM ca viprAya ca dehi bhikSAm .
ye cAnnamicchanti dadasva tebhyaH parizritA ye parito manuSyAH . madhu caturdhA mama cAtmanazca . ardhaM tu bhImAya ca dehi bhadre ya eSa nAgarSabhatulyarUpaH . gauro yuvA saMhananopapanna eSo hi vIro bahubhuk sadaiva .
sA hRSTarUpeva tu rAjaputrI . tasyA vacaH sAdhu vizaGkamAnA . yathAvaduktaM pracakAra sAdhvI te cApi sarve bubhujastadannam .
kuzaistu bhUmau zayanaM cakAra mAdrIputraH sahadevastarasvI . yathA svakIyAnyajinAni sarve saMstIrya vIrAH suSupurdharaNyAm .
agastyazAstAmabhito dizaM tu zirAMsi teSAM kurusattamAnAm . kuntI purastAt tu babhUva teSAM pAdAntare cAtha babhUva kRSNA .
azeta bhUmau saha pANDuputraiH pAdopadhAnIva kRtA kuzeSu . na tatra duHkhaM manasApi tasyA na cAvamene kurupuGgavAMstAn .
te tatra zUrAH kathayAnbabhUvuH kathA vicitrAH pRtanAdhikArAH . astrANi divyAni rathAMzca nAgAn khaGgAn gadAzcApi parazvadhAMzca .
teSAM kathAstAH parikIrtyamAnAH pAJcAlarAjasya sutastadAnIm . zuzrAva kRSNAM ca tadA viSaNNAM te cApi sarve dadRzurmanuSyAH .
dhRSTadyumno rAjaputrastu sarvaM vRttaM teSAM kathitaM caiva rAtrau . sarvaM rAjJe dupadAyAkhilena nivedayiSyaMstvarito jagAma .
stAn pANDavAnaprativindamAnaH . dhRSTadyumnaM paryapRcchanmahAtmA kva sA gatA kena nItA ca kRSNA .
kacinna zUdreNa na hInajena vaizyena vA karadenopapannA . kaccit padaM mUrdhni na parUdigdhaM kaccinna mAlA patitA zmazAne .
vadasva tattvena kaccit savarNapravaro manuSya udriktavarNo ' pyuta eva kaccit . kaccinna vAmo mama mUrdhni pAdaH kRSNAbhimarzena kRto ' dya putra .
kazcinna tapsye paramapratItaH . saMyujya pArthena nararSabheNa mahAnubhAva ko ' sau vijetA duhiturmamAdya .
vicitravIryasya sutasya kaccit . kurupravIrasya dhriyanti putrAH . kaccit tu pArthena yavIyasAdya dhanurgRhItaM nihataM ca lakSyam .
yudhiSThira uvAca zatAyuruktaH puruSaH zatavIryazca jAyate . kasmAnniyante puruSA bAlA api pitAmaha .
AyuSmAn kena bhavati alpAyurvA ' pi mAnavaH . kena vA labhate kIrti kena vA labhate zriyam .
tapasA brahmacaryeNa japahomaistathauSadhaiH . karmaNA manasA vAcA tanme brUhi pitAmaha .
bhISma uvAca atra te ' haM pravakSyAmi yanmAM tvamanupRcchasi . alpAyuryena bhavati dIrghAyurvA ' pi mAnavaH .
yena vA labhate kIrtiM yena vA labhate zriyam . yathA vartayan puruSaH zreyasA samprayujyate .
AcArAllabhate hyAyurAcarAllabhate zriyam . AcArAt kIrtimApnoti puruSaH pretya ceha ca .
durAcAro hi puruSo nehAyurvindate mahat . trasanti yasmAd bhUtAni tathA paribhavanti ca .
tasmAt kuryAdihAcAraM yadIcched bhUtimAtmanaH . api pApazarIrasya AcAro hantyalakSaNam .
AcAralakSaNo dharmaH santazcAritralakSaNAH . sAdhUnAM ca yathAvRttametadAcAralakSaNam .
apyadRSTaM zravAdeva puruSaM dharmacAriNam . bhUtikarmANi kurvANaM taM janAH kurvate priyam .
ye nAstikA niSkriyAzca guruzAstrAbhilaMghinaH . adharmajJA durAcArArate bhavanti gatAyudhaH .
vizIlA bhinnamaryAdA nityaM saMkIrNamaithunAH . alpAyuSo bhavantIha narA nirayagAminaH .
sarvalakSaNahIno ' pi samudAcAravAn naraH . zradvadhAno ' nasUyuzca zataM varSANi jIvati .
akrodhanaH satyavAdI bhUtAnAmavihisaMkaH . anasUyurajihmazca zataM varSANi jIvati .
loSThamardI tRNacchedI nakhakhAdI ca yo naraH . nityocchiSTa : saMkusuko nehAyurvindate mahat .
brAhma muhUrte budhyeta dharmArtho cAnucintayet . utthAyAcamya tiSTheta pUrvo saMdhyAM kRtAJjaliH .
evamevAparAM saMdhyA samupAsIta vAgyataH . nekSetAdityamudyantaM nAstaM yAntaM kadAcana .
nopasRSTaM na vAristhaM na madhyaM nabhaso gatam . RSayo nityasaMdhyatvAd dIrghamAyuravApnuvan .
tasmAt tiSThet sadA pUrvo pazcimAM caiva vAgyataH . ye na pUrvAmupAsante dvijAH saMdhyAM na pAzcimAm . sarvostAn dhArmiko rAjA zUdrakarmANi kArayet . paradArA na gantavyA sarvavarNeSu karhicit .
na hIdRzamanAyuSyaM loke kiMcana vidyate . yAdRzaM puruSasyeha paradAropasevanam .
yAvanto romakUpAH syuH strINAM gAtreSu nirmitAH . tAvad varSasahasrANi narakaM paryupAsate .
prasAdhanaM ca kezAnAmaJjanaM dantadhAvanam . pUrvAhna eva kAryANi devatAnAM ca pUjanam .
purISamUtre nodIkSennAdhitiSThet kadAcana . nAtikalyaM nAtisAyaM na ca madhyandine sthite . nAjJAtaiH saha gaccheta naiko na vRSalaiH saha . panthA deyo brAhmaNAya gobhyo rAjabhya eva ca . vRddhAya bhArataptAya garbhiNyai durbalAya ca . pradakSiNaM ca kurvIta parijJAtAn vanaspatIn . catuSpathAn prakurvIta sarvAneva pradakSiNAn . madhyandine nizAkAle ardharAtre ca sarvadA . catuSpathaM na seveta ubhe saMdhye tathaiva ca . upAnahI ca vastraM ca dhRtamanyairna dhArayet .
brahmacArI ca nityaM syAt pAdaM pAdena nAkramet . amAvAsyAM paurNamAsyAM caturdazyAM ca sarvazaH . aSTamyAM sarvapakSANAM brahmacArI sadA bhavet . AkrozaM parivAdaM ca paizunyaM ca vivarjayet .
nAruntudaH syAnna nRzaMsavAdI na hInataH paramabhyAdadIta . yayAsya vAcA para udvijeta na tAM vaded ruzatI pApalokyAm .
vAksAyakA vadanAnniSpatanti yairAhataH zocati rAtryahAni . parasya vA marmasu ye patanti tAn paNDito nAvasRjet pareSu .
rohate sAyakairviddhaM vanaM parazunA hatam . vAcA duruktaM bIbhatsaM na saMrohati vAkkSatam .
karNinAlIkanArAcAn nirharanti zarIrataH . vAkzalyastu na nihartuM zakyo hRdizayo hi saH .34
hInAGgAnatiriktAGgAn vidyAhInAn vigarhitAn . rUpadraviNahInAMzca sattvahInAMzca nAkSipet .
nAstikyaM vedanindAM ca devatAnAM ca kutsanam . dveSastambho ' bhimAnaM ca taikSNyaM ca parivarjayet .
parasya daNDaM nodyacchet kraddho nainaM nipAtayet . anyatra putrAcchiSyAcca zikSArthaM tADanaM smRtam .
na brAhmaNAn parivadennakSatrANi na nirdizet . tithiM pakSasya na brUyAt tathAsyAyurna riSyate .
kRtvA mUtrapurISe tu rathyAmAkramya vA punaH . pAdaprakSAlanaM kuryAt svAdhyAye bhojane tathA .
trINi devAH pavitrANi brAhmaNAnAmakalpayan . adRSTamadbhirnirNiktaM yacca vAcA prazasyate .
saMyAvaM kRsaraM mAMsaM zaSkulIM pAyasaM tathA . AtmArthaM na prakartavyaM devArthaM tu prakalpayet .
nityamagniM paricared bhikSAM dadyAcca nityadA . vAgyato dantakASThaM ca nityameva samAcaret .
na cAbhyuditazAyI syAt prAyazcittI tathA bhavet . mAtApitaramutthAya pUrvamevAbhivAdayet . AcAryamathavApyanyaM tathAyurvindate mahat . varjayed dantakASThAni varjanIyAni nityazaH .
bhakSayecchAstradRSTAni parvasvapi vivarjayet . udaGmukhazca satataM zaucaM kuryAt samAhitaH .
akRtvA devapUjAM ca nAcared dantadhAvanam . akRtvA devapUjAM ca nAbhigacchet kadAcana . anyatra tu guruM vRddhaM dhArmikaM vA vicakSaNam . avalokyo na cAdarzo malino buddhimattaraiH .
na cAjJAtAM striyaM gacched garbhiNI vA kadAcana . udakzirA na svapeta tathA pratyakzirA na ca .
prAkzirAstu svaped vidvAnathavA dakSiNAzirAH . na bhagne nAvazIrNe ca zayane prasvapIta ca .
nAntardhAne na saMyukte na ca tiryak kadAcana . na cApi gacchet kAryeNa samayAd vApi nAstikaiH .
AsanaM tu padA ' ' kRSya na prasajjet tathA naraH . na nagna : karhicit snAyAnna nizAyAM kadAcana .
snAtvA ca nAvamRjyeta gAtrANi suvicakSaNaH . na cAnulimpedasnAtvA snAtvA vAso na nidhunet .
na caivArdrANi vAsAMsi nityaM seveta mAnavaH . sajazca nAvakRSyeta na bahirdhArayIta ca .
udakyayA ca sambhASAM na kurvIta kadAcana . notsRjeta purISaM ca kSetre grAmasya cAntike .
ubhe mUtrapurISe tu nApse kuryAt kadAcana . annaM bubhukSamANastu trirmukhena spRzedapaH .
bhuktvA cAnnaM tathaiva trirddhiH punaH parimArjayet . prAGmukho nityamazrIyAd vAgyato ' nnamakutsayan .
praskandayecca manasA bhuktvA cAgnimupaspRzet . AyuSyaM prAGmukho bhuDakte yazasya dakSiNAmukhaH .
dhanyaM pazcAnmukhe bhuGkte RtaM bhuGkte udaGmukhaH . agnimAlabhya toyena sarvAn prANAnupaspRzet .
gAtrANi caiva sarvANi nAbhiM pANitale tathA . nAdhitiSThet tuSaM jAtu kezabhasmakapAlikAH .
anyasya cApyavasnAtaM dUrataH parivarjayet . zAntihomAMzca kurvIta sAvitrANi ca dhArayet .
niSaNNazcApi khAdeta na tu gacchan kadAcana . mUtraM nottiSThatA kAryaM na bhasmani na govraje .
ArdrapAdastu bhuJjIta nArdrapAdastu saMvizet . ArdrapAdastu bhujAno varSANAM jIvate zatam .
trINi tejAMsi nocchiSTa Alabheta kadAcana . agniM gAM brAhmaNaM caiva tathA hyAyurna riSyate .
trINi tejAMsi nocchiSTa udIkSeta kadAcana . sUryAcandramasau caiva nakSatrANi ca sarvazaH .
UrdhvaM prANA hyutkrAmanti yUnaH sthavira Ayati . pratyutthAnAbhivAdAbhyAM punastAn pratipadyate .
abhivAdayIta vRddhAMzca dadyAccaivAsanaM svayam . kRtAJjalirupAsIta gacchantaM pRSThato ' nviyAt .
na cAsItAsane bhinne bhinnakAMsyaM ca varjayet . naikavastreNa bhoktavyaM na nagnaH snAtumarhati .
svaptavyaM naiva nagnena na cocchiSTo ' pi saMvizet . ucchiSTo na spRzecchIrSaM sarve prANAstadAzrayAH .
kezagrahaM prahArAMzca zirasyetAn vivarjayet . na saMhatAbhyAM pANibhyAM kaNDUyedAtmanaH ziraH .
na cAbhIkSNaM ziraHsnAyAt tathA yAyurna riSyate . ziraHsnAtastu tailaizca nAGgaM kiMcidapi spRzet .
tilasRSTaM na cAznIyAt tathAsyAyurna riSyate . nAdhyApayet tathocchiSTo nAdhIyIta kadAcana .
vAte ca pUtigandhe ca manasApi na citnayet . atra gAthA yamodgItAH kIrtayanti purAvidaH . Ayurasya nikRntAmi prajAstasyAdade tathA . ucchiSTo yaH prAdravati svAdhyAyaM cAdhigacchati . yazcAnadhyAyakAle ' pi mohAdabhyasyati dvijaH . tasya vedaH praNazyeta Ayuzca parihIyate .
tasmAd yukto hyanadhyAye nAdhIyIta kadAcana . pratyAdityaM pratyanalaM prati gAM ca prati dvijAn . ye mehanti ca panthAnaM te bhavanti gatAyuSaH . ubhe mUtrapurISe tu divA kuryAdudaGmukhaH .
dakSiNAbhimukho rAtrau tathA hyAyurna riSyate . trIn kRzAn nAvajAnIyAd dIrghamAyurjijIviSuH . brAhmaNaM kSatriyaM sarpa sarve hyAzIviSAstrayaH . dahatyAzIviSaH kraddho yAvat pazyati cakSuSA .
kSatriyo ' pi dahet krUddho yAvat spRzati tejasA . brAhmaNastu kulaM hanyAd dhyAnenAvekSitena ca .
tasmAdetat trayaM yatnAdupaseveta paNDitaH . guruNA caiva nirbadho na kartavyaH kadAcana .
anumAnyaH prasAdyazca guruH kraddho yudhiSThira . samyaGgamithyA pravRtte ' pi vartitavyaM gurAviha .
gurunindA dahatyAyurmanuSyANAM na saMzayaH . dUrAdAvasathAnmUtraM dUrAt pAdAvasecanam .
ucchiSTotsarjanaM caiva dUre kAryaM hitaiSiNA . raktamAlyaM na dhArya syAcchuklaM dhArya tu paNDitaiH .
varjayitvA tu kamalaM tathA kuvalayaM prabho . raktaM zirasi dhArya tu tathA vAneyamityapi .
kAJcanIyApi mAlA yA na sA duSyati karhicit . .84 snAtasya varNakaM nityamAI dadyAd vizAmpate .
viparyayaM na kurvIta vAsaso buddhimAn naraH . tathA nAnyadhRtaM dhArya na cApadazameva ca .
anyadeva bhaved vAsaH zayanIye narottama . anyad rathyAsu devAnAmAyAmanyadeva hi .
priyaGgucandanAbhyAM ca bilvena tagareNa ca . pRthagevAnulimpeta kesareNa ca buddhimAn .
upavAsaM ca kurvIta snAtaH zuciralaMkRtaH . parvakAleSu sarveSu brahmacArI sadA bhavet .
samAnamekapAtre tu bhujennAnnaM janezvara . nAlIDhayA parihataM bhakSayIta kadAcana .
tathA noddhRtasArANi prekSyate nApradAya ca . na saMnikRSTe medhAvI nAzucerna ca satsu ca .
pratiSiddhAnnadharmeSu bhakSyAn bhuJjIta pRSThataH . pippalaM ca vaTaM caiva zaNazAkaM tathaiva ca . udumbaraM na khAdecca bhavArthI puruSottamaH . na pANau lavaNaM vidvAn prAznIyAnna ca rAtriSu .
dadhisaktUn na bhuJjIta vRthA mAsaM ca varjayet . sAyaMprAtazca bhuJjIta nAntarAle samAhitaH .
vAlena tu na bhuJjIta parazrAddhaM tathaiva ca . vAgyato naikavastrazca nAsaMviSTaH kadAcana .
bhUmau sadaiva nAznIyAnnAnAsIno na zabdavat . toyapUrvaM pradAyAnnamatithibhyo vizAmpate . pazcAd bhujIta medhAvI na cApyanyamanA naraH . samAnamekapaktyAM tu bhojyamanaM narezvara . viSaM hAlAhalaM bhuGkte yo ' pradAya suhRjjane . pAnIyaM pAyasaM saktUn dadhisarpimadhUnyapi . nirasya zeSamanyeSAM na pradeyaM tu kasyacit . bhujAno manujavyAghra caiva zaGkAM samAcaret .
dadhi cApyanupAnaM vai na kartavyaM bhavArthinA . Acamya caikahastena pariplAvyaM tathodakam .
aGguSThaM caraNasyAtha dakSiNasyAvasecayet . pANiM mUrdhni samAdhAya spRSTvA cAgniM samAhitaH .
jJAtizreSThyamavApnoti prayogakuzalo naraH . adbhiHprANAn samAlabhya nAbhiM pANitale tathA .
spRzaMzcaiva pratiSTheta ca cApyATTaiNa pANinA . aGguSThasyAntarAle ca brAhyaM tIrthamudAhRtam .
kaniSThikAyAH pazcAt tu devatIrthamihocyate . aGguSThasya ca yanmadhyaM pradezinyAzca bhArata . tena pitryANi kurvIta spRSTvApo nyAyataH sadA . parApavAdaM na brUyAnApriyaM ca kadAcana .
na manyuH kazcidutpAdyaH puruSeNa bhavArthinA . patitaistu kathAM necched darzanaM ca vivarjayet .
saMsarga ca na gaccheta tathA ' ' yurvindate mahat . na divA maithunaM gacchenna kanyAM na ca bandhakIm .
na cAsnAtAM striyaM gacchet tathAyurvindate mahat . sve sve tIrthe samAcamya kArye samupakalpite . triH pItvA ' ' po dviH pramRjya kRtazauco bhavennaraH . . indriyANi sakRtspRzya trirabhyukSya ca mAnavaH .
kurvIta pitryaM daivaM ca vedadRSTena karmaNA . brAhmaNArthe ca yacchaucaM tacca me zRNu kaurava . pavitraM ca hitaM caiva bhojanAdyaMntayostathA . sarvazauceSu brAhmaNa tIrthena samupaspRzet niSThIvya tu
tathA kSuttvA spRzyApo hi zucirbhavet . vRddho jJAtistathA mitraM daridro yo bhavedapi . gRhe vAsayitavyAste dhanyamAyuSyameva ca . gRhe pArAvatA dhanyAH zukAzca sahasArikAH .
gRheSvete na pApAya tathA vai tailapAyikAH . udvIpakAzca gRdhrAzca kapotA bhramarAstathA . nivezeyuryadA tatra zAntimeva tadA ' ' caret . amaGgalyAni caitAni tathAkrozo mahAtmanAm . mahAtmano ' tiguhyAni na vaktavyAni karhicit . agamyAzca na gaccheta rAjJaH patnI sakhIstathA .
vaidyAnAM bAlavRddhAnAM bhRtyAnAM ca yudhiSThira . bandhUnAM brAhmapAnAM ca tathA gAraNikasya ca . sambandhinAM ca rAjendra tathA ' ' yurvindate mahat . brAhmaNasthapatibhyAM ca nirmitaM yannivezanam . tadAvaset sadA prAjJo bhavArthI manujezvara . saMdhyAyAM na svaped rAjan vidyAM na ca samAcaret . .
na bhuJjIta ca medhAvI tathAyurvindate mahat . naktaM na kuryAt pitryANi bhuktvA caiva prasAdhanam . .119
pAnIyasya kriyA naktaM na kAryA bhUtimicchatA . varjanIyAzcaiva nityaM saktavo nizi bhArata .
zeSANi caiva pAnAni pAnIyaM cApi bhojane . sauhityaM na ca kartavyaM rAtrau na ca samAcaret .
dvijacchedaM na kurvIta bhuktvA na ca samAcaret . mahAkule prasUtAM ca prazastA lakSaNaistathA . vayaHsthAM ca mahAprAjJaH kanyAmAvoDhumarhati . apatyamutpAdya tataH pratiSThApya kulaM tathA . putrAH pradeyA jJAneSu kuladharmeSu bhArata . kanyA cotpAdya dAtavyA kulaputrAya dhImate .
putrA nivezyAzca kulAd bhRtyA labhyAzca bhArata . ziraHsnAto ' tha kurvIta daivaM pitryamathApi ca .
nakSatre na ca kurvIta yasmin jAto bhavennaraH . na proSThapadayoH kAryaM tathAgneye ca bhArata .
dAruNeSu ca sarveSu pratyariM ca vivarjayet . jyotiSe yAni coktAni tAni sarvANi varjayet . .127
prAGmukha : zmazrukarmANi kArayet susamAhitaH . udaGmukho vA rAjendra tathAyurvindate mahat .
parivAdaM na ca brUyAt pareSAmAtmanastathA . parivAdo dharmAya procyate bharatarSabha .
varjayed vyaMginIM nArI tathA kanyAM narottamA samA? vyaMgitAM caiva mAtuH svakulajAM tathA .
vRddhAM pravrajitAM caiva tathaiva ca pativratAm . tathA nikRSTavarNAM ca varNotkRSTAM ca varjayet . ayoni ca viyoni ca na gaccheta vicakSaNaH .
piGgalAM kuSThinIM nArI na tvamuddoDhumarhasi . apasmArikule jAtAM nihInAM cApi varjayet . zvitriNAM ca kule jAtAM kSayiNAM manujezvara . lakSaNairanvitA yA ca prazastA yA ca lakSaNaiH . manojJAM darzanIyAM ca tAM bhavAn voDhumarhati . mahAkule niveSTavyaM sadRze vA yudhiSThira .
avarA patitA caiva na grAhyA bhUtimicchatA . agnInutpAdya yatnena kriyAH suvihitAzca yAH . vede ca brAhmaNaiH proktAstAzca sarvAH samAcaret . .136 na ceA strISu kartavyA rakSyA dArAzca sarvazaH .
anAyuSyA bhavedIrdhyA tasmAdIluM vivarjayet . anAyuSyaM divA svapnaM tathAbhyuditazAyitA .
prage nizAmAzu tathA naivocchiSTAH svapanti vai . pAradAryamanAyuSyaM nApitocchiSTatA tathA .
yatnato vai na kartavyamabhyAsazcaiva bhArata . saMdhyAyAM ca na bhuJjIta na snAyenna tathA paThet . prayatazca bhavet tasyAM na ca kiMcit samAcaret . brAhmaNAn pUjayeccApi tathA snAtvA narAdhipa .
devAMzca praNamet snAto guruzcApyabhivAdayet . animantrito na gaccheta yajJaM gaccheta darzakaH . anarcite hyanAyuSyaM gamanaM tatra bhArata . na caikena parivrajyaM na gantavyaM tathA nizi .
anAgatAyAM saMdhyAyAM pazcimAyAM gRhe vaset . mAtuH piturgurUNAM ca kAryamevAnuzAsanam . hitaM cApyahitaM cApi na vicAryaM nararSabha . dhanurvede ca vede ca yatnaH kAryo narAdhipa .
hastipRSThe ' zvapRSThe ca rathacaryAsu caiva ha . yatnavAn bhava rAjendra yatnavAn sukhamedhate .
apradhRSyazca zatrUNAM bhRtyAnAM svajanasya ca . prajApAlanayuktazca na kSatiM labhate kvacit .
yuktizAstraM ca te jJeyaM zabdazAstraM ca bhArata . gAndharvazAstraM ca kalA : parijJeyA narAdhipa .
purANamitihAsAzca tathAkhyA ' ' nAni yAni ca . mahAtmanAM ca caritaM zrotavyaM nityameva te .
patnI rajasvalA yA ca nAbhigacchanna cAhvayet . snAtAM caturthe divase rAtrau gacched vicakSaNaH .
paJcame divase nArI SaSThe ' hani pumAn bhavet . etena vidhinA patnImupagaccheta paNDitaH .
jJAtisambandhimitrANi pUjanIyAni sarvazaH . yaSTavyaM ca yathAzakti yajJairvividhadakSiNaiH .
ata urdhvamaraNyaM ca sevitavyaM narAdhipa . eSa te lakSaNoddeza AyuSyANAM prakIrtitaH .
zeSastravidyavRddhebhyaH pratyAhAryo yudhiSThira . AcAro bhUtijanana AcAraH kIrtivardhanaH .
AcArAd vardhate hyAyurAcAro hantyalakSaNam . AgamAnAM hi sarveSAmAcAraH zreSTha ucyate .
AcAraprabhavo dharmo dharmAdAyurvivardhate . etad yazasyamAyuSyaM svayaM svastyayanaM mahat . anukampya sarvavarNAn brahmaNA samudAhRtam .
yudhiSThira uvAca pitAmaha mahAprAjJa saMzayo me mahAnayam . saMchettavyastvayA rAjan bhavAn kulakaro hi naH .
puruSANAmayaM tAta durvRttAnAM durAtmanAm . kathito vAkyasaMcArastato vijJApayAmi te .
yaddhitaM rAjyatantrasya kulasya ca sukhodayam . AyatyAM ca tadAtve ca kSemavRddhikaraM ca yat . putrapautrAbhirAmaM ca rASTravRddhikaraM ca yat . annapAne zarIre ca hitaM yattad bravIhi me .
abhiSikto hi yo rAjA rASTrastho mitrasaMvRtaH . sasuhRtsamupeto vA sa kathaM rajayet prajAH .
yo hyasatpragraharatiH sneharAgabalAtkRtaH . indriyANAmanIzatvAdasajjanabubhUSakaH . tasya bhRtyA viguNatAM yAnti sarve kulodgatAH . na ca bhRtyaphalairathaiH sa rAjA samprayujyate .
etanme saMzayasyAsya rAjadharmAn sudurvidAn . bRhaspatisamo buddhyA bhavAn zaMsitumarhati .
zaMsitA puruSavyAghra tvannaH kulahite rataH . kSattA caiko mahAprAjJo yo naH zaMsati sarvadA .
tvattaH kulahitaM vAkyaM zrutvA rAjyahitodayam . amRtasyAvyayasyeva tRptaH svapsyAmyahaM sukham .
kIdRzAH saMnikarSasthA bhRtyAH sarvaguNAnvitAH . kIdRzaiH kiM kulInairvA saha yAtrA vidhIyate .
na hyeko bhRtyarahito rAjA bhavati rakSitA . rAjyaM cedaM janaH sarvastatkulIno ' bhikAGkSati .
bhISma uvAca na ca prazAstuM rAjyaM hi zakyamekena bhArata . asahAyavatA tAta naivArthAH kecidapyuta . labdhuM labdhA hyapi sadA rakSituM bharatarSabha .
yasya bhRtyajana : sarvo jJAnavijJAnakovidaH . hitaiSI kulajaH snigdhaH sa rAjyaphalamaznute .
mantriNo yasya kulajA asaMhAryAH sahoSitAH . nRpatermatidAH santaH sambandhajJAnakovidAH . anAgatavidhAtAra : kAlajJAnavizAradAH . atikrAntamazocantaH sa rAjyaphalama znute .
samaduHkhasukhA yasya sahAyAH priyakAriNaH . arthacintAparAH satyAH sa rAjyaphalamaznute .
janapadaH saMnikarSagataH sadA . akSudraH satpathAlambI sa rAjA rAjyabhAgbhavet . yasya nArto
kozAkhyapaTalaM yasya kozavRddhikarairnaraiH . AptaistuSTaizca satataM cIyate sa nRpottamaH .
koSThAgAramasaMhAvairAptaiH saMcayatatparaiH . pAtrabhUtairalubdhaizca pAlyamAnaM guNI bhavet .
vyavahArazca nagare yasya karmaphalodayaH . dRzyate zaMkhalikhitaH sa dharmaphalabhAG nRpaH .
saMgRhItamanuSyazca yo rAjA rAjadharmavit . SaDvargaM pratigRhNAti sa dharmaphalamaznute .
yudhiSThira uvAca dharmAdharmavimuktaM yad vimuktaM sarvasaMzayAt . janmamRtyuvimuktaM ca vimuktaM puNyapApayoH . yacchivaM nityamabhayaM nityamakSaramavyayam . zuci nityamanAyAsaM tad bhavAn vaktumarhati .
bhISma uvAca atra te vartayiSyAmi itihAsaM purAtanam . yAjJavalkyasya saMvAdaM janakasya ca bhArata . yAjJavalkyamRSizreSThaM daivarAtirmahAyazAH . papraccha janako rAjA prazna praznavidAM varam .
janaka uvAca katIndriyANi viprarSe kati prakRtayaH smRtAH . kimavyaktaM paraM brahma tasmAcca paratastu kim . prabhavaM cApyayaM caiva kAlasaMkhyAM tathaiva ca . vaktumarhasi viprendra tvadanugrahakAGkSiNaH .
ajJAnAt paripRcchAmi tvaM hi jJAnamayonidhiH . tadahaM zrotumicchAmi sarvametadasaMzayam .
yAjJavalkya uvAca zrUyatAmavanIpAla yadetadanupRcchasi . yogAnAM paramaM jJAnaM sAMkhyAnAM ca vizeSataH .
na tavAviditaM kiMcinmAM tu jijJAsate bhavAn . pRSTena cApi vaktavyameSa dharmaH sanAtanaH .
aSTau prakRtayaH proktA vikArAzcApi SoDaza . tatra tu prakRtIraSTau prAhuradhyAtmacintakAH .
avyaktaM ca mahAntaM ca tathAhaGkAra eva ca . pRthivI vAyurAkAzamApo jyotizca paJcamam . etAH prakRtayastvaSTau vikArAnapi me zRNu . zrotraM tvakcaiva cakSuzca jihvA ghrANaM ca paJcamam . zabdaH sparzaca rUpaM ca raso gandhastathaiva ca . vAk ca hastau ca pAdau ca pAyurmedraM tathaiva ca .
ete vizeSA rAjendra mahAbhUteSu paJcasu . buddhIndriyANyathaitAni savizeSANi maithila .
manaH SoDazakaM prAhuradhyAtmagaticintakAH . tvaM caivAnye ca vidvAMsastattvabuddhivizAradAH .
avyaktAcca mahAnAtmA samutpadyati pArthiva . prathamaM sargamityetadAhuH prAdhAnikaM budhAH .
mahatazcApyahaGkAra utpanno hi narAdhipa . dvitIyaM sargamityAhuretad buddhyAtmakaM smRtam .
ahaGkArAcca sambhUtaM mano bhUtaguNAtmakam . tRtIyaH sarga ityeSa AhaGkArika ucyate .
manasastu samudbhUtA mahAbhUtA narAdhipa . caturthaM sargamityetanmAnasaM viddhi me matam .
zabdaH sparzazca rUpaM ca raso gandhastathaiva ca . paJcamaM sargamityAhubhautikaM bhUtacintakAH .
cakSuzca jihvA ghrANaM ca paJcamam . sargaM tu SaSThamityAhurbahucintAtmakaM smRtam .
adhaH zrotrendriyagrAma utpadyati narAdhipa . saptamaM sargamityAhuretadaindriyakaM smRtam .
zrotraM tva tvak caiva UrdhvaM srotastathA tiryagutpadyati narAdhipa . aSTamaM sargamityAhuretadArjavakaM smRtam .
tiryasrotastvadhaHsrota utpadyati narAdhipa . navamaM sargamityAhuretadArjavakaM budhAH .
etAni nava sargANi tattvAni ca narAdhipa . caturviMzatiruktAni yathAzrutinidarzanAt .
ata UrdhvaM mahArAja guNasyaitasya tattvataH . mahAtmabhiranuproktAM kAlasaMkhyAM nibodha me .
arjuna uvAca tato nivAtakavacAH sarve vegena bhArata . abhyadravan mAM sahitAH pragRhItAyudhA raNe . .
AcchAdya sthapanthAnamutkrozanto mahArathAH . AvRtya sarvataste mAM zaravarSairavAkiran . .
tato ' pare mahAvIryAH zUlapaTTizapANayaH . zUlAni ca bhuzuNDIzca mumucurdAnavA mayi .
tacchUlavarSa sumahad gadAzaktisamAkulam . anizaM sRjyamAnaM tairapatanmadrathopari .
anye mAmabhyadhAvanta nivAtakavacA yudhi . zitazastrAyudhA raudrAH kAlarUpAH prahAriNaH .
tAnahaM vividhairbANairvegavadbhirajihmagaiH . gANDIvamuktairabhyanamekaikaM dazabhirmadhe .
te kRtA vimukhAH sarve matprayuktaiH zilAzitaiH . tato mAtalinA tUrNaM hayAste sampracoditAH .
mArgAn bahuvidhAMstatra vicerurvAtaraMhasaH . susaMyatA mAtalinA prAmananta diteH sutAn .
zataM zatAste harayastasmin yuktA mahArathe . zAntA mAtalinA yattA vyacarannalpakA iva .
teSAM caraNapAtena sthanemisvanena ca . mama bANanipAtaizca hatAste zatazo ' surAH .
gatAsavastathaivAnye pragRhItazarAsanAH . hatasArathayastatra vyakRSyanta turaMgamaiH .
te dizo vidizaH sarve pratirudhya prahAriNaH . abhyaghnan vividhaiH zastraistato me vyathitaM manaH .
tato ' haM mAtaleauryamapazyaM paramAdbhutam . azvAMstathA vegavato yadayatnAdadhArayat .
tato ' haM laghubhizcitrairastraistAnasurAn raNe . ciccheda sAyudhAn rAjan zatazo ' tha sahasrazaH .
evaM me caratastatra sarvayatnena zatruhan . prItimAnabhavad vIro mAtaliH zakrasArathiH .
vadhyamAnAstatastaistu hayaistena rathena ca . agaman prakSayaM kecitryavartanta tathA pare . spardhamAnA ivAsmAbhirnivAtakavacA raNe . zaravarSeH zarArtaM mAM mahadbhiH pratyavArayan .
tato ' haM laghubhizcitrairbrahmAstraparimantritaiH . vyadharma sAyakairAzu zatazo ' tha sahasrazaH .
tataH sampIDayamAnAste krodhAviSTA mahArathAH . apIDayan mAM sahitAH zarazUlAsivRSTibhiH .
tato ' hamastramAtiSThaM paramaM tigmataijasam . dayitaM devarAjasya mAdhavaM nAma bhArata .
tataH khaGgAstrizUlAMzca tomarAMzca sahasrazaH . astravIryeNa zatadhA tairmuktAnahamacchidam .
chittvA praharaNAnyeSAM tatastAnapi sarvazaH . pratyavidhyamahaM roSAd dazabhirdazabhiH zaraiH .
gANDIvAddhi tadA saMkhye yathA bhramarapaktayaH . niSpatanti mahAbANAstanmAtalirapUjayat .
teSAmapi tu bANAste tanmAtalirapUjayat . avAkiran mAM balavat tAnahaM vyadhamaM zaraiH .
vadhyamAnAstataste tu nivAtakavacAH punaH . zaravarSairmahadbhirmAM samantAt paryavArayan .
zaravegAnihatyAhamastrairastraivighAtibhiH . jvaladbhiH paramaiH zI .stAnavidhyaM sahasrazaH .
teSAM chinnAni gAtrANi visRjanti sma zoNitam . prAvRSIvAbhivRSTAni zRGgANyathadharAbhRtAm .
indrAzanisamasparzarvegavadbhirajihmagaiH . madbANairvadhyamAnAste samudvignAH sma dAnavAH .
zatadhA bhinnadehAste kSINapraharaNaujasaH . tato nivAtakavacA mAmayudhyanta mAyayA .
vaizampAyana uvAca vasatsu vai dvaitavane pANDaveSu mahAtmasu . anukIrNaM mahAraNyaM brAhmaNaiH samapadyata .
IryamANena satataM brahmaghoSeNa sarvazaH . brahmalokasamaM puNyamAsId dvaitavanaM saraH .
yajuSAmRcAM sAmnAM ca gadyAnAM caiva sarvazaH . AsIduccAryamANAnAM ni : svano hRdayaGgamaH .
jyAghoSazcaiva pArthAnAM brahmaghoSazcadhImatAm . saMsRSTaM brahmaNA kSatraM bhUya eva vyarocat .
athAbravId bako dAlabhyodharmarAja yudhiSThiram . sadhyAM kaunteyamAsInamRSibhiH parivAritam .
pazya dvaitavane pArtha brAhmaNAnAM tapasvinAm . homavelAM kuruzreSTha samprajvalitapAvakAm .
carantidharmaM puNye ' smiMstvayA guptAdhRtavratAH . bhRgavo ' Ggirasazcaiva vAsiSThAH kAzyapaiH saha . AgastyAzca mahAbhAgA AtreyAzcottamavratAH . sarvasya jagataH zreSThA brAhmaNAH saMgatAstvayA . .
idaM tu vacanaM pArtha zRNuSva gadato mama . bhrAtRbhiH saha kaunteya yat tvA vakSyAmi kaurava .
brahma kSatreNa saMsRSTaM kSatraM ca brahmaNA saha . udIrNe dahataH zatrUn vanAnIvAgnimArutau .
dicchannimaM lokamamuM ca jetum . vinItadharmArthamapetamohaM labdhvA dvijaM nudati nRpaH sapatnAn .
caran naiHzreyasaMdharma prajApAlanakAritam . nAdhyagacchad balilaki tIrthamanyatra vai dvijAt .
vairocaneH zrIrapi cAkSayA ' ' sIt . labvA mahIM brAhmaNasamprayogAt teSvAcaran duSTamatho vyanazyat .
varNaM dvitIyaM bhajate cirAya . samudraneminamate tu tasmai yaM brAhmaNaH zAsti nayairvinItam .
kuJjarasyeva saMgrAme parigRhyAGkuzagraham . brAhmaNairviprahINasya kSatrasya kSIyate balam .
brAhmaNyanupamA dRSTiH kSAtramapratimaM balam . tau yadA carataH sArdhaM tadA lokaH prasIdati .
yathA hi sumahAnagniH kakSaM dahati sAnilaH . tathA dahati rAjanyo brAhmaNena samaM ripum .
brAhmaNeSveva medhAvI buddhiparyeSaNaM caret . alabdhasya ca lAbhAya labdhasya parivRddhaye .
alabdhalAbhAya ca labdhavRddhaye yathArhatIrthapratipAdanAya yazasvinaM vedavidaM vipazcitaM bahuzrutaM brAhmaNameva vAsaya .
brAhmaNeSUttamA vRttistava nityaM yudhiSThira . tena te sarvalokeSu dIpyate prathitaM yazaH .
vaizampAyana uvAca tataste brAhmaNAH sarve bakaM dAlbhyamapUjayan . yudhiSThire stUyamAne bhUyaH sumanaso ' bhavan .
dvaipAyano nAradazca jAmadagnyaH pRthuzravAH . indradyumno bhAlukizca kRtacetAH sahasrapAt . karNazravAzca muJjazca lavaNAzvazca kAzyapaH . hArItaH sthUNakarNazca agnivezyo ' tha zaunakaH . kRtavAk ca suvAk caiva bRhadazvo vibhAvasuH . Urdhvareto vRSAmitraH suhotro hotravAhanaH . ete cAnye ca bahavo brAhmaNAH saMzitavrataH . ajAtazatrumAnacuH puraMdaramivarSayaH .
kuntyuvAca atrApyudAharantImamitihAsaM purAtanam . vidulAyAzca saMvAdaM putrasya ca paraMtapa .
atra zreyazca bhUyazca yathAvad vaktumarhasi . yazasvinI manyumatI kule jAtA vibhAvarI .
kSatradharmaratA dAntA vidulA dIrghadarzinI . vizrutA rAjasaMsatsu zrutavAkyA bahuzrutA . .
vidulA nAma rAjanyA jagaheM putramaurasam . nirjitaM sindhurAjena zayAnaM dInacetasam .
vidulovAca anandana mayA jAta dviSatAM harSavardhana . na mayA tvaM na pitrA ca jAtaH kvAbhyAgato hyasi .
nirmanyuzcApyasaMkhyeyaH puruSaH klIbasAdhanaH . yAvajjIvaM nirAzo ' si kalyANAya dhuraM vaha .
mA ' ' tmAnamavamanyasva mainamalpena bIbharaH . manaH kRtvA sukalyANaM mA bhaistvaM pratisaMhara .
uttiSTha he kApuruSa mA zeSvaivaM parAjitaH . amitrAn nandayan sarvAn nirmAno bandhuzokadaH .
supUrA vai kunadikA supUro mUSikAJjaliH . susaMtoSaH kApuruSaH svalpakenaiva tuSyati .
apyaherArujan daMSTrAmAzveva nidhanaM vrajA api vA saMzayaM prApya jIvite ' pi parAkramaH .
apyareH zyenavacchidraM pazyestvaM viparikraman . vivadan vAthavA tUSNIM vyomni vAparizaGkitaH .
tvamevaM pretavaccheghe kasmAd vajrahato yathA . uttiSTha he kApuruSa mA svApsIH zatrunirjitaH .
mAstaM gamastvaM kRpaNo vizrUyasva svakarmaNA . mA madhye mA jaghanye tvaM mA ' dho bhUstiSTha garjitaH .
alAtaM tindukasyeva muhUrtamapi vijvala . mA tuSAgnirivAnaimAyasva jijIviSuH .
muhUrtaM jvalitaM zreyo na ca dhUmAyitaM ciram . mA ha sma kasyacid gehe jani rAjJaH kharo mRduH .
kRtvA mAnuSyakaM karma sRtvAjiM yAvaduttamam . dharmasyAnRNyamApnoti na cAtmAnaM vigarhate .
alabvA yadi vA labdhvA nAnuzocati paNDitaH . AnantaryaM cArabhate na prANAnAM dhanAyate .
udbhAvayasva vIryaM vA tAM vA gaccha dhruvAM gatim . dharma putrAgrataH kRtvA kiMnimittaM hi jIvasi .
iSTApUrtaM hi te klIba kIrtizca sakalA hatA . vicchinnaM bhogamUlaM te kiMnimittaM hi jIvasi .
zatrurnimajjatA grAhyo javAyAM prapatiSyatA . viparicchinnamUlo ' pi na viSIdet kathaMcana .
udyamya dhuramutkarSedAjAneyakRtaM smaran . kuru sattvaM ca mAnaM ca viddhi pauruSamAtmanaH .
udbhAvaya kulaM magnaM tvatkRte svayameva hi . yasya vRttaM na jalpanti mAnavA mahadadbhutam .
rAzivardhanamAtraM sa naiva strI na punaH pumAn . dAne tapasi satye ca yasya noccaritaM yazaH .
vidyAyAmarthalAbhe vA mAturuccAra eva saH . zrutena tapasA vApi zriyA vA vikrameNa vA .
janAn yo ' bhibhavatyanyAn karmaNA hi sa vai pumAn . na tveva jAlpI kApAlI vRttimeSitumarhasi .
nRzaMsyAmayazasyAM ca duHkhAM kApuruSocitAm . yamenamabhinandeyuramitrAH puruSaM kRzam .
lokasya samavajJAtaM nihInAsanavAsasam . aho lAbhakara hInamalpajIvanamalpakam .
nedRzaM bandhumAsAdya bAndhavaH sukhamedhate . avRttyaiva vipatsyAmo vayaM rASTrAt pravAsitAH .
sarvakAmarasaiIMnAH sthAnabhraSTA akiMcanAH . avalgukAriNaM satsu kulavaMzasya nAzanam .
kaliM putrapravAdena saMjaya tvAmajIjanam . niramarSaM nirutsAhaM nirvIryamarinandanam .
mA sma sImantinI kAcijjanayet putramIdRzam . mA dhUmAya jvalAtyantamAkramya jahi zAtravAn .
jvala mUrdhanyamitrANAM muhUrtamapi vA kSaNam . etAvAneva puruSo yadamarSI yadakSamI .
kSamAvAn niramarSazca naiva strI na punaH pumAn . saMtoSo vai zriyaM hanti tathAnukroza eva ca .
anutthAnabhaye cobhe nirIho nAznute mahat . ebhyo nikRtipApebhyaH pramuJcAtmAnamAtmanA .
AyasaM hRdayaM kRtvA mRgayasva punaH svakam . paraM viSahate yasmAt tasmAt puruSa ucyate .
tamAhurvyarthanAmAnaM strIvad ya iha jIvati . zUrasyorjitasattvasya siMhavikrAntacAriNaH .
diSTabhAvaM gatasyApi viSaye modate prajA . ya AtmanaH priyasukhe hitvA mRgayate zriyam . amAtyAnAmatho harSamAdadhAtyacireNa saH .
putra uvAca kiM nu te mAmapazyantyAH pRthivyA api sarvayA . kimAbharaNakRtyaM te kiM bhogairjIvitena vA .
mAtovAca kimadyakAnAM ye lokA dviSantastAnavApnuyuH . ye tvAdRtAtmanAM lokAH suhRdastAn brajantu naH .
bhRtyaivihIyamAnAnAM parapiNDopajIvinAm . kRpaNAnAmasattvAnAM mA vRttimanuvartithAH .
anu tvAM tAta jIvantu brAhmaNAH suhRdastathA . parjanyamiva bhUtAni devA iva zatakratum .
yamAjIvanti puruSaM sarvabhUtAni saMjaya . pakvaM dumamivAsAdya tasya jIvitamarthavat .
yasya zUrasya vikrAntairedhante bAndhavAH sukham . tridazA iva zakrasya sAdhu tasyeha jIvitam .
svabAhubalamAzritya yo ' bhyujjIvati mAnavaH . sa loke labhate kIrti paratra ca zubhAM gatim .
saMjaya uvAca tato duryodhano rAjA zakunizcApi saubalaH . duHzAsanazca putraste sUtaputrazca durjayaH .
samAgamya mahArAja mantraM cakrurvivakSitam . kathaM pANDusutAH saMkhye jetavyAH sagaNA iti .
tato duryodhano rAjA sarvAMstAnAha mantriNaH . sUtaputraM samAbhASya saubalaM ca mahAbalam .
droNo bhISmaH kRpaH zalyaH saumadattizca saMyuge . na pArthAn pratibAdhante na jAne tacca kAraNam .
avadhyamAnAste cApi kSapayanti balaM mama . so ' smi kSINabalaH karNa kSINazastrazca saMyuge . nikRtaH pANDavaiH zUrairavadhyairdaivatairapi .
so ' haM saMzayamApannaH prahariSye kathaM raNe . tamabravInmahArAjaM sUtaputro narAdhipam .
karNa uvAca mA zoca bharatazreSTha kariSye ' haM priyaM tava . . bhISmaH zAntavastUrNamapayAtu mahAraNAt .
nivRtte yudhi gAGgeye nyastazastre ca bhArata . ahaM pArthAn haniSyAmi sahitAn sarvasomakaiH .
pazyato yudhi bhISmasya zape satyena te nRpa . pANDaveSu dayAM nityaM sa hi bhISmaH karoti vai .
azaktazca raNe bhISmo jetumetAn mahArathAn . . abhimAnI raNe bhISmo nityaM cApi raNapriyaH .
sa kathaM pANDavAn yuddhe jeSyate tAtaM saMgatAn . sa tvaM zIghramito gatvA bhISmasya zibiraM prati .
anumAnya guruM vRddhaM zastraM nyAsaya bhArata . nyastazastre tato bhISme nihatAn pazya pANDavAn .
mayaikena raNe rAjan sasuhRdgaNabAndhavAn . evamuktastu karNena putro duryodhanastava . abravId bhrAtaraM tatra duHzAsanamidaM vacaH .
anuyAtraM yathA sarvaM sajjIbhavati sarvazaH . duHzAsana tathA kSipraM sarvamevopapAdaya . evamuktvA tato rAjan karNamAha janezvaraH . anumAnya raNe bhISmameSo ' haM dvipadAM varam .
AgamiSye tataH kSipraM tvatsakAzamariMdam . apakrAnte tato bhISme prahariSyasi saMyuge .
niSpapAta tatastUrNaM putrastava vizAmpate . sahito bhrAtRbhistaistu devairiva zatakratuH .
tatastaM nRpazArdUlaM zArdUlasamavikramam . ArohayaddhayaM tUrNaM bhrAtA duHzAsanastadA . aGgadI baddhamukuTo hastAbharaNavAn nRpa . dhArtarASTro mahArAja vibabhau sa pathi vrajan .
bhaNDIpuSpanikAzena tapanIyanibhena ca . anuliptaH parAddhyana candanena sugandhinA . arajo ' mbarasaMvItaH siMhakhelagatirnRpa . zuzubhe vimalArciSmAn nabhasIva divAkaraH . taM prayAntaM naravyAghraM bhISmasya zibiraM prati . anujagmurmaheSvAsAH sarvalokasya dhanvinaH .
bhrAtarazca maheSvAsAstridazA iva vAsavam . hayAnanye samAruhya gajAnanye ca bhArata .
rathAnanye narazreSThaM parivaH samantataH . AttazastrAzca suhRdo rakSaNArthaM mahIpateH .
prAdurbabhUvuH sahitAH zakrasyevAmarA divi . sa pUjyamAnaH kurubhiH kauravANAM mahAbalaH .
prayayau sadanaM rAjA gAGgeyasya yazasvinaH . anvIyamAnaH satataM sodaraiH parivAritaH .
dakSiNaM dakSiNaM kAle sambhRtya svabhujaM tadA . hastihastopamaM zaikSaM sarvazatrunibarhaNam . pragRhNannaJjalIn nRNAmudyatAn sarvato dizaH . zuzrAva madhurA vAco nAnAdezanivAsinAm .
saMstUyamAnaH sUtaizca mAgadhaizca mahAyazAH . pUjayAnazca tAn sarvAn sarvalokezvarezvaraH .
pradIpaiH kAJcanaista gandhatailAvasecitaiH . parivarmahArAja prajvaladbhiH samantataH . sa taiH parivRto rAjA pradIpaiH kAJcanairvvalan . zuzubhe candramA yukto dIptairiva mahAgrahaiH .
kAJcanoSNISiNastatra vetrajharjharapANayaH . protsArayantaH zanakaistaM janaM sarvato dizam .
samprApya tu tato rAjA bhISmasya sadanaM zubham . avatIrya hayAccApi bhISmaM prApya janezvaraH .
abhivAdya tato bhISmaM niSaNNaH paramAsane . kAJcane sarvatobhadre spAstaraNasaMvRte .
uvAca prAJjalirbhISmaM bASpakaNTho ' zrulocanaH . tvAM vayaM hi samAzritya saMyuge zatrusUdana .
utsahema raNe jetuM sendrAnapi surAsurAn . kimu pANDusutAn vIrAn sasuhRdgaNabAndhavAn .
tasmAdarhasi gAGgeya kRpAM kartuM mayi prabho . jahi pANDusutAn vIrAn mahendra iva dAnavAn .
ahaM sarvAn mahArAja nihaniSyAmi somakAn . paJcAlAn kekayaiH sArdhaM karUSAMzceti bhArata .
tvadvacaH satyamevAstu jahi pArthAn samAgatAn . somakAMzca maheSvAsAn satyavAg bhava bhArata .
dayayA yadi vA rAjan dveSyabhAvAnmama prabho . mandabhAgyatayA vApi mama rakSasi pANDavAn .
anujAnIhi samare karNamAhavazobhinam . sa jeSyati raNe pArthAn sasuhRdgaNabAndhavAn .
sa evamuktvA nRpatiH putro duryodhanastava . novAca vacanaM kiJcid bhISmaM satyaparAkramam .
saMjaya uvAca bhISmaM tu samare kruddhaM pratapantaM samantataH . na zekuH pANDavA duSTuM tapantamiva bhAskaram .
tataH sarvANi sainyAni dharmaputrasya zAsanAt . abhyadravanta gAGgeyaM mardayantaM zitaiH zaraiH .
sa tu bhISmoraNazlAghI somakAn sahasaMjayAn . paJcAlAMzca maheSvAsAn pAtayAmAsa sAyakaiH .
te vadhyamAnA bhISmeNa paJcAlA : bhISmamevAbhyayustUrNaM tyaktvA mRtyukRtaM bhayam .
sa teSAM rathinAM vIro bhISmaH zAntanavo yudhi . ciccheda sahasA rAjan bAhUnatha zirAMsi ca .
somakaiH saha . virathAn rathinazcakre pitA devavratastava . patitAnyuttamAGgAni hayebhyo hayasAdinAm .
nirmanuSyAMzca mAtaGgAzayAnAn parvatopamAn . apazyAma mahArAja bhISmAstreNa pramohitAn .
na tatrAsIt pumAn kazcit pANDavAnAM vizAmpate . anyatra rathinAM zreSThAd bhImasenAnmahAbalAt .
sa hi bhISmaM samAsAdya tADayAmAsa saMyuge . tato niSTAnako ghoro bhISmabhImasamAgame . babhUva sarvasainyAnAM ghorarUpo bhayAnakaH . tathaiva pANDavAH hRSTAH siMhanAdamathAnadan .
tato duryodhano rAjA sodaryaiH parivAritaH . bhISmaM jugopa samare vartamAne janakSaye .
bhImastu sArathiM hatvA bhISmasya rathinAM varaH . pradrutAzve rathe tasmin dravamANe samantataH .
sunAbhasya zareNAzu zirazciccheda bhArata . kSurapreNa sutIkSNena sa hato nyapatad bhuvi .
hate tasmin mahArAja tava putre mahArathe . nAmRSyanta raNe zUrAH sodarAH sapta saMyuge .
AdityaketurbahvAzI kuNDadhAro mahodaraH . aparAjitaH paNDitako vizAlAkSaH sudurjayaH .
pANDavaM citrasaMnAhA vicitrakavacadhvajAH . abhyadravanta saMgrAme yoddhakAmArimardanAH .
mahodarastu samare bhImaM vivyAdha patribhiH . navabhirvajrasaMkAzainamuciM vRtrahA yathA .
AdityaketuH saptatyA bahvAzI cApi paJcabhiH . navatyA kuNDadhAraca vizAlAkSazca paJcabhiH .
aparAjito mahArAja parAjiSNurmahAratham . zarairbahubhirAna d bhImasenaM mahAbalam .
raNe paNDitakazcainaM tribhirbANaiH samArpayat . sa tanna mamRSe bhImaH zatrubhirvadhamAhave .
dhanuH prapaDya vAmena kareNAmitrakarzanaH . zirazciccheda samare zareNAnataparvaNA .
aparAjitasya sunasaM tava putrasya saMyuge . parAjitasya bhImena nipapAta ziro mahIm .
athApareNa bhallena kuNDadhAraM mahAratham . prAhiNonmRtyulokAya sarvalokasya pazyataH .
tataH punarameyAtmA prasaMdhAya zilImukham . preSayAmAsa samare paNDitaM prati bhArata .
sa zaraH paNDitaM hatvA viveza dharaNItalam . yathA naraM nihatyAzu bhujaga : kAlacoditaH .
vizAlAkSazirazchittvA pAtayAmAsa bhUtale . tribhiH zarairadInAtmA smaran klezaM purAtanam .
mahodaraM maheSvAsaM nArAcena stanAntare . vivyAdha samare rAjan sa hato nyapatad bhuvi .
AdityaketoH ketuM ca chittvA bANena saMyuge . bhallena bhRzatIkSNena zirazciccheda bhArata .
bahvAzinaM tato bhImaH zareNAnataparvaNA . preSayAmAsa saMkruddho yamasya sadanaM prati .
pradudruvustataste ' nya putrAstava vizAmpate . manyamAnA hi tat satyaM sabhAyAM tasya bhASitam .
tato duryodhano rAjA bhrAtRvyasanakarzitaH . abravIt tAvakAn yodhAn bhImo ' yaM yudhi vadhyatAm . .31 .
evamete maheSvAsAH putrAstava vizAmpate . bhrAtRn saMdRzya nihatAn prAsmaraMste hi tad vaca .
yaduktavAn mahAprAjJaH kSattA hitamanAmayam . tadidaM samanuprAptaM vacanaM divyadarzinaH .
lobhamohasamAviSTaH putraprItyA janAdhipa . na budhyase purA yat tat tathyamuktaM vaco mahat .
tathaiva ca vadhArthAya putrANAM pANDavo balI . nUnaM jAto mahAbAhuryathA hanti sma kauravAn .
tato duryodhano rAjA bhISmamAsAdya saMyuge . duHkhena mahatA ' ' viSTo vilalApa suduHkhitaH .
nihatA bhrAtaraH zUrA bhImasenena me yudhi . yatamAnAstathAnye ' pi hanyante sarvasainikAH .
bhavAMzca madhyasthatayA nityamasmAnupekSate . so ' haM kupathamArUDhaH pazya daivamidaM mama .
etacchrutvA vacaH krUraM pitA devavratastava . duryodhanamidaM vAkyamabravIt sAzrulocanaH .
uktametanmayA pUrvaM droNena vidureNa ca . gAndhAryA ca yazasvinyA tat tvaM tAta na buddhavAn .
samayazca mayA pUrvaM kRto vai zatrukarzana . nAhaM yudhi niyoktavyo nApyAcAryaH kathaMcana .
yaM yaM hi dhArtarASTrANAM bhImo drakSyati saMyuge . haniSyati raNe nityaM satyametad bravImi te .
sa tvaM rAjan sthiro bhUtvA raNe kRtvA dRDhAM matim . yodhayasva raNe pArthAn svargaM parAyaNam .
na zakyAH pANDavA jetuM senTrairapi surAsuraiH . tasmAd yuddhe sthirAM kRtvA matiM yuddhyasva bhArata .
lomaza uvAca kasyacit tvatha kAlasya tridazAvazvinau nRpa . kRtAbhiSekAM vivRtAM sukanyAM tAmapazyatAm . tAM dRSTvA darzanIyAGgI devarAjasutAmiva . UcatuH samabhidutya nAsatyAvazvinAvidam .
kasya tvamasi vAmoru vane ' smin kiM karoSi ca . icchAva bhadre jJAtuM tvAM tattvamAkhyAhi zobhane .
tataH sukanyA suvrIDA tAvuvAca surottamau . zaryAtitanayAM vittaM bhAryAM mA cyavanasya ca .
athAzvinau prahasyaitAmabUtAM punareva tu . kathaM tvamasi kalyANi pitrA dattA gatAdhvane . . bhrAjase ' smin vane bhIru vidyutsaudAmanI yathA . na deveSvapi tulyAM hi tvayA pazyAva bhAvini .
anAbharaNasampannA paramAmbaravarjitA . zobhayasyadhikaM bhadre vanamapapyanalaMkRtA .
sarvAbharaNasampannA paramAmbaradhAriNI . zobhase tvanavadyAGgi na tvevaM malapakinI .
kasmAdevaMvidhA bhUtvA jarAjarjaritaM patim . tvamupAsse ha kalyANi kAmabhogabahiSkRtam .
asamarthaM paritrANe poSaNe tu zucismite . sA tvaM cyavanamutsRjya varayasvaikamAvayoH .
patyarthaM devagarbhAbhe mA vRthA yauvanaM kRthAH . evamuktA sukanyApi surau tAvidamabravIt .
ratAhaM cyavane patyau mevaM mAM paryazaGkatam . tAvadUtAM punastvenAmAvAM devabhiSagvarau . yuvAnaM rUpasampannaM kariSyAva : pati tava . tatastasyAvayozcaiva vRNISvAnyatamaM patim . etena samayenainamAmantraya pati zubhe .
sA tayorvacanAd rAjannupasaMgamya bhArgavam . uvAca vAkyaM yat tAbhyAmuktaM bhRgusutaM prati . tacchrutvA cyavano bhAryAmuvAca kriyatAmiti .
UcatU rAjaputrIM tAM patistava vizatvapaH . tato ' mbhazcyavanaH zIghraM rUpArthI praviveza ha .
azvinAvapi tad rAjan saraH prAvizatA tadA . tato muhUrtAduttIrNAH sarve te sarasastadA . . divyarUpadharAH sarve yuvAno mRSTakuNDalAH . tulyaveSadharAzcaiva manasaH prItivardhanAH .
te ' bruvan sahitAH sarve vRNISvAnyatamaM zubhe . asmAkamIpsitaM bhadraM patitve varavarNini .
yatra vApyabhikAmAsi taM vRNISva suzobhane . sA samIkSya tu tAnsarvAMstulyarUpadharAn sthitAn . .20 . nizcitya manasA buddhyA devI vave svakaM patim . labdhvA tu cyavano bhAryAM vayo rUpaM ca vAJchitam . hRSTo ' bravInmahAtejAstau nAsatyAvidaM vacaH . yathAhaM rUpasampanno vayasA ca samanvitaH . kRtobhavadbhyAM vRddhaH san bhAryAM ca prAptavAnimAm . tasmAd yuvAM kariSyAmi prItyAhaM somapIthinau . miSato devarAjasya satyametad bravImi vAm .
tacchrutvA hRSTamanasau divaM tau pratijagmatuH . cyavanazca sukanyA ca surAviva vijahratuH .
arjuna uvAca agnISomau kathaM pUrvamekayonI pravartitau . eSa me saMzayo jAtastaM chindhi madhusUdana .
zrIbhagavAnuvAca hanta te vartayiSyAmi purANaM pANDunandana . AtmatejodbhavaM pArtha zRNuSvaikamanA mama .
samprakSAlanakAle ' tikrAnte caturyugasahasrAnte avyakte sarvabhUte pralaye sarvabhUtasthA varajaGgame jyotirdharaNivAyurahite ' ndhe tamasi jalaikArNave loke .
Apa ityevaM brahmabhUtasaMjJake ' dvitIye pratiSThite . na vai rAtryAM na divase na sati nAsati na vyakte na cApyavyakte vyavasthite .
evamasyAM vyavasthAyAM nArAyaNaguNAzrayAdajarAmarAdanindriyAdagrAhyAdasambhavAt satyAdahiMsrAllalAmAd vividhapravRttivizeSAda vairAdakSayAdamarAdajarAdamUrtitaH sarvavyApinaH sarvakartuH zAzvatastasmAt puruSaH prAdurbhUto hariravyayaH . nidarzanamapi hyatra bhavati .
nAsIdaho na rAtrirAsInna sadAsInnAsadAsIt tama eva purastAdabhavad vizvarUpam . sA vizvarUpasya rajanI hi evamasyArtho ' nubhASyA .
tasyedAnIM tamasaH sambhavasya puruSasya brahmayonerbrahmaNaH prAdurbhAve sa puruSaH prajAH sisRkSamANo netrAbhyAmagnISomau sasarja . tato bhUtasargeSu sRSTeSu prajAkramavazAd brahmakSatramupAtiSThat . yaH somastad brahma yad brahma te brAhmaNA yo ' gnistat kSatraM kSatrAd brahma balavattaram . kasmAditi lokapratyakSaguNametattadyathA . brAhmaNebhyaH paraM bhUtaM notpannapUrva dIpyemAne ' gnau juhoti . yo brAhmaNamukhe juhotIti kRtvA bravImi bhUtasargaH kRto brahmaNA bhUra ni ca pratiSThApya trailokyaM dhAryata iti mantravAdo ' pi hi bhavati .
tvamagne yajJAnAM hotA vizveSAM hito devAnAM mAnuSANAM ca jagata iti .
nidarzanaM ecAtra bhavati vizveSAmagne yajJAnAM tvaM hoteti . tvaM hito devairmanuSyairjagata iti .
agnihi yajJAnAM hotA kartA sa cAgnibrahma . na hate mantrANAM havanamasti na vinA puruSaM tapaH sambhavati . havirmantrANAM sampUjA vidyate devamAnuSaRSINAmanena tvaM hoteti niyuktaH . ye ca mAnuSahotrAdhikArAste ca brAhmaNasya hi yAjanaM vidhIyate na kSatravaizyayoIijAtyostasmAd brAhmaNA hyagnibhUtA yajJAnudvahanti . yajJAste devAMstaparyanti pRthivIM bhAvayanti zatapathe ' pi hi brAhmaNamukhe bhavati .
devAH agnau samiddhe sa juhoti yo vidvAn brAhmaNamukhenAhuti juhoti .
evamapyagnibhUtA brAhmaNA vidvAMso ' gni bhAvayanti . agnirviSNuH sarvabhUtAnyanupravizya prANAn dhArayati .
api cAtra sanatkumAragItAH zlokA bhavanti - brahmA vizvaM sRjat pUrvaM sarvAdirniravaskRtam . brahmaghoSairdivaM gacchantyamarA brahmayonayaH . brAhmaNAnAM matirvAkyaM karma zraddhAM tapAMsi ca . dhArayanti mahIM dyAM ca zaikyo vAgamRtaM tathA .
nAsti satyAt paro dharmo nAsti mAtRsamo guruH . brAhmaNebhyaH paraM nAsti pretya ceha ca bhUtaye .
naiSAmukSA vahati nota vAhA na gargaro madhyati sampradAne . apadhvastA dasyubhUtA bhavanti yeSAM rASTra brAhmaNA vRttihInAH .
vedapurANetihAsaprAmANyAnnArAyaNamukhodgatAH sarvAtmAnaH sarvakartAraH sarvabhAvAzca brAhmaNAzca . vAksaMyamakAle hitasya varapradasya devadevasya brAhmaNAH prathamaM prAdurbhUtA brAhmaNebhyazca zeSA varNAH prAdurbhUtAH . itthaM ca surAsuraviziSTA brAhmaNA ya eva mayA brahmabhUtena purA svayamevotpAditAH surAsuramaharSayo bhUtavizeSAH sthApitA nigRhItAzca . ahalyAdharSaNanimittaM hi gautamAddharizmazrutAmindraH prAptaH kauzikanimittaM cendro muSkaviyogaM meSavRSaNatvaM cAvApa . . azvinorgrahapratiSedhodyatavajrasya purandarasya cyavanena stambhitau bAhU . kratuvadhaprAptamanyunA ca dakSeNa bhUyastapasA cAtmAnaM sayojya netrAkRtiranyA lalATe rudrasyotpAditA . . tripuravadhArthaM dIkSAmupagatasya rudrasya uzanasA jaTA : zirasa utkRtya prayuktAstataH prAdurbhUtA bhujagAstairasya bhujagaiH pIDyamAnaH kaNTho nIlatAmupagataH pUrve ca manvantare svAyambhuve nArAyaNahastagrahaNAnnIlakaNThatvameva ca . amRtotpAdane purazcaraNatAmupagatasyAGgiraso bRhaspaterupaspRzato na prasAdaM gatavatyaH kilApaH , atha bRhaspatirapAM cukrodha yasmAnmamopaspRzataH kaluSIbhUtA na ca prasAdamupagatAstasmAdadyaprabhRti jhaSamakarakacchapajantubhiH kaluSIbhavateti , tadA prabhRtyApo yAdobhiH saMkIrNAH sampravRttAH . vizvarUpo hi vai tvASTraH purohito devAnAmAsIt , svasrIyo ' surANAM sa pratyakSaM devebhyo bhAgamadAt parokSamasurebhyaH . atha hiraNyakazipuM puraskRtya vizvarUpamAtaraM svasAramasurA varamayAcanta he svasarayaM te putrastvASTro vizvarUpastrizirA devAnAM purohitaH pratyakSaM devebhyo bhAgamadAt parokSamasmAkaM tato devA vardhante vayaM kSIyAmastadenaM tvaM vArayitumarhasi tathA yathAsmAn bhajediti . atha vizvarUpaM nandanavanamupagataM mAtovAca putra kiM parapakSavardhanastvaM mAtulapakSaM nAzayasi nArhasyevaM kartumiti sa vizvarUpo mAturvAkyamanatikramaNIyamiti matvA sampUjya hiraNyakazipumagAt . hairaNyagarbhAcca vasiSThAddhiraNyakazipuH zApaM prAptavAn yasmAt tvayAnyo vRto hotA tasmAdasamAptayajJastvamapUrvAt sattvajAtAd vadhaM prAyasIti tacchApadAnAddhiraNyakazipuH prAptavAn vadham . atha vizvarUpo mAtRpakSavardhano ' tyarthaM tapasyabhavat tasya vratabhaGgArthamindro bahvIHzrImatyo ' psaraso niyuyoja tAzca dRSTvA manaH kSubhitaM tasyAbhavat tAsu cApsaraHsu nacirAdeva sakto ' bhavat saktaM cainaM jJAtvA apsarasa UcurgacchAmahe vayaM yathAgatamiti . tAstvASTra uvAca kva gamiSyathAsyatAM tAvanmayA saha zreyo bhaviSyantIti tAstamabruvan vayaM devastriyo ' psarasa indraM devaM varadaM purA prabhaviSNuM vRNImaha iti . atha tA vizvarUpo ' bravIdadyaiva sendrA devA na bhaviSyantIti tato mantrAn jajApa tairmantrairavardhata trizirA ekenAsyena sarvalokeSu yathAvad dvijaiH kriyAvadbhiyajJeSu suhutaM somaM papAvekenAnnamekena sendrAn devAnathendrastaM vivardhamAnaM somapAnApyAyitasarvagAtraM dRSTvA cintAmApede devaiH . te devAH sendrA brahmANamabhijagmusta UcurvizvarUpeNa sarvayajJeSu suhutaH somaH pIyate vayamabhAgAH saMvRttA asurapakSo vardhate vayaM kSIyAmastadarhasi no vidhAtuM zreyo ' nantaramiti . tAn brahmovAca RSirbhArgavastapastapyate dadhIcaH sa yAcyatAM varaM sa yathA kalevaraM jahyAt tathA vidhIyatAM tasyAsthibhirvajaM kriyatAmiti . tato devAstatrAgacchan yatra dadhIco bhagavAnRSistapastepe sendrA devAstaM tathAbhigamyocurbhagavaMstapaH sukuzalamabhinna ceti . tAn dadhIca uvAca svAgataM bhavaddhya ucyatAM kiM kriyatAmiti yad vakSyatha tat kariSyAmi . saha atha te tamabruvazarIraparityAgaM lokahitArthaM bhagavAn kartumarhatIti . atha dadhIcastathaivAvimanAH sukhaduHkhamaho mahAyogI AtmAnaM samAdhAya zarIra parityAgaM cakAra . tasya paramAtmanyapasRte tAnyasthIni dhAtA saMgRhya vajramakarot tena vajreNAbhedyenAmapradhRSyeNa brahmAsthisambhUtena viSNupraviSTenendro vizvarUpaM jaghAna zirasAM cAsya cchedanamakarot tasmAdanantaraM vizvarUpagAtramathanasambhavaM tvaSTrotpAditamevAri vRtramindro jaghAna . tasyAM dvaidhIbhUtAyAM brahmavadhyAyAM bhayAdindro devarAjyaM paryatyajadapsu sambhavAM ca zItalA mAnasasarogatAM nalinI pratipede tatra caizvaryayogAdaNumAtro bhUtvA visagranthiM praviveza . brahmavadhyAbhayapraNaSTe trailokyanAthe zacIpatau jagadanIzvaraM babhUva devAn rajastamazcAviveza mantrA na prAvartanta maharSINAM rakSAMsi prAdurabhavan brahma cotsAdanaM jagAmAnindrAcAbalA lokAH supradhRSyA babhUvuH . devA RSayazcAyuSaH putraM nahuSaM devarAjye ' bhipiSicunarhaSaH paJcabhiH zataiytiSAM lalATe jvaladbhiH sarvatejoharaistriviSTapaM pAlayAMbabhUva . . atha lokAH prakRtimApedire svasthAzca babhUvuH . athovAca nahuSaH sarvaM mAM zakropabhuktamupasthitamRte zacImiti sa evamuktvA zacIsamIpamagamaduvAcainAM subhage ' hamindro devAnAM bhajasva mAmiti taM zacI pratyuvAca prakRtyA tvaM dharmavatsalaH somavaMzodbhavazca nArhasi parapatnIdharSaNaM kartumiti . tAmathovAca nahuSa aindra padamadhyAste mayA ' hamindrasya rAjyaratnaharo nAtrAdharmaH kazcit tvamindropabhukteti sA tamuvAcAsti mama kiMcid vratamaparyavasitaM tasyAvabhRthe tvAmupagamiSyAmi kaizcidevAhobhiriti sa zacyevamabhihito atha hRSTAzca jagAma . atha zacI duHkhazokArtA bhartRdarzanalAlasA nahuSabhayagRhItA bRhaspatimupAgacchat sa ca tAmatyudvignAM dRSTvaiva dhyAnaM pravizya bhartRkAryatatparAM jJAtvA bRhaspatiruvAcAnenaiva vratena tapasA cAnvitA devI varadAmupazrutimAhvaya tadA sA te indraM darzayiSyatIti sAtha mahAniyamasthitA devIM varadAmupazruti mantrairAhvayati sopazrutiH zacIsamIpamagAduvAca cainAmiyamasmIti tvayA ' ' hUtopasthitA kiM te priyaM karavANIti tAM mUrdhA praNamyovAca zacI bhagavatyarhasi me bhartAraM darzayituM tvaM satyA RtA ceti sainAM mAnasaM saro ' nayat tatrendra bisagranthigatamadarzayat . tAmatha patnI kRzAM glAnAM cendro dRSTvA cintayAmbabhUva aho mama duHkhamidamupagataM naSTaM hi mAmiyamanviSya yatpalyabhyagamad duHkhArteti tAmindra uvAca kathaM vartayasIti sA tamuvAca nahuSo mAmAhvayati patnI kartuM kAlazcAsya mA kRta iti tAmindra uvAca gaccha nahuSastvayA vAcyo ' pUrveNa mAmRSiyuktena yAnena tvamadhirUDha udvahasveti indrasya mahAnti vAhanAni santi mana : priyANyadhirUDhAni mayA tvamanyenopayAtumarhasIti saivamuktA hRSTA jagAmendro ' pi bisagranthimevAviveza bhUyaH .
athendrANImabhyAgatAM dRSTvA tAmuvAca nahuSaH pUrNaH sa kAla iti taM zacyabravIcchakreNa yathoktaM sa maharSiyuktaM vAhanamadhirUDhaH zacIsamIpamupAgacchat .
atha maitrAvaruNiH kumbhayoniragastya RSivaro maharSIn dhikkriyamANAMstAn nahuSeNApazyat paTyAMca tenAspRzyata tata : sa nahuSamabravIdakAryapravRtta pApa patasva mahIM sarpo bhava yAvadbhUmirgirayazca tiSTheyustAvaditi sa tiSTheyustAvaditi sa maharSivAkyasamakAlameva tasmAd yAnAdavApatat .
athAnindraM punastrailokyamabhavat tato devA RSayazca bhagavantaM viSNuM zaraNamindrArthe ' bhijagmurUcuzcainaM bhagavannindraM brahmahatyAbhibhUtaM trAtumarhasIti tataH sa varadastAnabravIdazvamedhaM yajJaM vaiSNavaM zakro ' bhiyajatAM tataH svasthAnaM prApsyatIti tato devA RSayazcendraM nApazyan yadA tadA zacImUcurgaccha subhage indramAnayasveti sA punastatsaraH samabhyagacchadindrazca tasmAt sarasaH pratyutthAya bRhaspatimabhijagAma bRhaspatizcAzvamedhaM mahAkratuM zakrAyAharat tatra kRSNasAraGgaM medhyamazvamutsRjya vAhanaM tameva kRtvA indra marutpati bRhaspati : svaM sthAna prApayAmAsa .
tataH sa devarAD devairRSibhiH stUyamAnastriviSTapastho niSkalmaSo babhUva ha brahmavadhyAM caturpu sthAneSu vanitAgnivanaspatigoSu vyabhajadevamindro brahmatejaH prabhAvopabRMhitaH zatruvadhaM kRtvA svaM sthAna prApitaH .
AkAzagaGgAgatazca purA bharadvAjo maharSirupAspRzat trIn kramAn kramatA viSNunAbhyAsAdita : sa bharadvAjena sasalilena pANinorasi tADitaH salakSaNoraskaH saMvRttaH . bhRguNA maharSiNA zapto ' gniH sarvabhakSatvamupAnItaH .
aditirve devAnAmannamapacaded bhuktvAsurAn haniSyantIti tatra budho vratacaryAsamAptAvAgacchadaditiM cAvocad bhikSA dehIti tatra devaiH pUrvametat prAzyaM nAnyenetyadi tirbhikSA nAdAdatha bhikSApratyAkhyAnaruSitena budhena brahmabhUtenAditiH zaptA aditerudare bhaviSyati vyathA vivasvato dvitIyajanmanyaNDasaMjJitasya aNDaM mAturadityA mAritaM sa mArtaNDo vivasvAnabhavacchrAddhadevaH .
dakSasya yA vai duhitaraH SaSTirAsaMstAbhyaH kazyapAya trayodaza prAdAd daza dharmAya daza manave saptaviMzatimindave tAsu tulyAsu nakSatrAkhyAM gatAsu somo rohiNyAmabhyadhikaM prItimAnabhUt tatastAH ziSTAH palya IrSyAvatyaH pituH samIpaM ganvemamarthaM zazaMsurbhagavannasmAsu tulyaprabhAvAsu somo rohiNI pratyadhikaM bhajatIti so ' bravId yakSmainamAvizyateti dakSazApAt somaM rAjAnaM yakSmA viveza sa yakSmaNA ' viSTo dakSamagAd dakSazcainamabravInna samaM vartayasIti tatrarSayaH somamabruvan kSIyase yakSmaNA pazcimAyAM dizi samudre hiraNyasarastIrthaM tatra gatvA AtmAnamabhiSecayasvetyathAgacchat somastatra hiraNyasarastIrthaM gatvA cAtmanaH secanamakarot snAtvA cAtmAnaM pApmano mokSayAmAsa tatra cAvabhAsitastIrthe yadA somastadA prabhRti ca tIrthaM tat prabhAsamiti nAmnA khyAtaM babhUva . tacchApAdadyApi kSIyate somo ' mAvAsyAntarasthaH paurNamAsImAtre ' dhiSThito meghalekhApraticchannaM vapurdarzayati meghasadRzaM varNamagamat tadasya zazalakSma vimalamabhavat .
sthUlazirA maharSirmeseH prAguttare digvibhAge tapastepe tatastasya tapastapyamAnasya sarvagandhavahaH zucirvAyurvAyamAnaH zarIramaspRzat sa tapasA tApitazarIraH kRzo vAyunopavIjyamAno hRdaye paritoSamagamat tatra kila tasyAnilavyajanakRtaparitoSasya sadyo vanaspatayaH puSpazobhA nidarzitavanta iti sa etAzazApa na sarvakAlaM puSpavanto bhaviSyatheti .
nArAyaNo lokahitArthaM vaDavAmukho nAma purA maharSirbabhUva merI tapastapyataH samudra AhUto nAgatastenAmarSitenAtmagAtroSmaNA samudraH stimitajalaH kRtaH svedaprasyandanasadRzazcApya lavaNabhAvo janitaH . uktazcApyapeyo bhaviSyasyetacca te toyaM vaDavAmukhasaMjJitena pepIyamAnaM madhuraM bhaviSyati tadetadadyApi vaDavAmukhasaMjJitenAnuvartinA toyaM samudrAt pIyate .
himavato girerduhitaramumAM kanyAM rudrazcakame bhRgurapi ca maharSirhimavantamAgatyAbravIt kanyAmimAM me dehIti tamabravIddhimavAnabhilakSito varo rudra iti tamabravId bhRguryasmAt tvayAhaM kanyAvaraNakRtabhAvaH pratyAkhyAtastasmAnna ratnAnAM bhavAn bhAjanaM bhaviSyatIti . adyaprabhRtyetadavasthitamRSivacanaM tadevaMvidhaM mAhAtmyaM brAhmaNAnAm .
kSatramapi ca brAhmaNaprasAdAdeva zAzvatImavyayAM ca pRthivIM patnImabhigamya bubhuje . yadetad brahmAgnISomIyaM tena jagad dhAryate .
sUryAcandramasau cakSuH kezAzcaivAMzavaH smRtAH . bodhayaMstApayaMzcaiva jagaduttiSThate pRthak .
bodhanAt tApanAccaiva jagato harSaNaM bhavet . agnISomakRtairebhiH karmabhiH pANDunandana . hRSIkezo ' hamIzAno varado lokabhAvanaH .
ilopahUtayogena hare bhAgaM kratuSvaham . varNazca me hariH zreSThastasmAddharirahaM smRtaH .
dhAma sAro hi bhUtAnAmRtaM caiva vicAritam . RtadhAmA tato vipraiH sadyazcAhaM prakIrtitaH .
naSTAM ca dharaNI pUrvamavindaM vai guhAgatAm . govinda iti tenAhaM devairvAgbhirabhiSTutaH .
zipiviSTeti cAkhyAyAM hInaromA ca yo bhavet . tenAviSTaM tu yatkicicchipiviSTeti ca smRtaH .
yAsko mAmRSiravyagro naikayajJeSu gItavAn . zipiviSTa iti hyasmAd guhyanAmadharo hyaham .
stutvA mAM zipiviSTeti yAska RSirudAradhIH . matprasAdAdadho naSTaM niruktamabhijagmivAn .
na hi jAto na jAyeyaM na janiSye kadAcana . kSetrajJaH sarvabhUtAnAM tasmAdahamajaH smRtaH .
noktapUrvaM mayA kSudrama zlIlaM vA kadAcana . RtA brahmasutA sA me satyA devI sarasvatI .
saccAsaccaiva kaunteya mayA ' ' vezitamAtmani . pauSkare brahmasadane satyaM mAmRSayo viduH .
sattvAnna cyutapUrvo ' haM sattvaM vai viddhi matkRtam . janmanIhA bhavet sattvaM paurvikaM me dhanaMjaya . nirAzI : karmasaMyuktaH sattvatazcApyakalmaSaH . sAtvatajJAnadRSTo ' haM sattvatAmiti sAttvataH .
kRSAmi medinI pArtha bhUtvA kArNAyaso mahAn . kRSNo varNazca me yasmAt tasmAt kRSNo ' hamarjuna .
mayA saM zlaSitA bhUmiradbhiryoma ca vAyunA . vAyuzca tejasA sArdhaM vaikuNThatvaM tato mama .
nirvANaM paramaM brahma dharmo ' sau para ucyate . tasmAnna cyutapUrvo ' hamacyutastena karmaNA .
pRthivInabhasI cobhe vizrute vizvatomukhe tayoH saMdhAraNArthaM hi mAmadhokSajamaJjasA .
niruktaM vedaviduSo vedazabdArthacintakAH . te mAM gAyanti prAgvaMze adhokSaja iti sthitiH .
zabda ekapadaireSa vyAhRtaH paramarSibhiH . nAnyo hyadhAkSajo loke Rte nArAyaNaM prabhum .
ghRtaM mamArciSo loke jantUnAM prANadhAraNam . ghRtArcirahamavyagrairvedajJaiH parikIrtitaH .
trayo hi dhAtavaH khyAtAH karmajA iti me smRtAH . pittaM zleSmA ca vAyuzca eSa saMghAta ucyate . etaizca dhAryate janturetaiH kSINaizca kSIyate . AyurvedavidastasmAt tridhAtuM mAM pracakSate .
vRSo hi bhagavAn dharmaH khyAto lokeSu bhArata . naighaNTukapadAkhyAne viddhi mAM vRSamuttamam .
kapirvarAhaH zreSThazca dharmazca vRSa ucyate . tasmAd vRSAkapi prAha kazyapo mAM prajApatiH .
na cAdyaM na madhyaM tathA caiva nAntaM kadAcid vidante surAzcAsurAzca . anAdyo hyamadhyastathA cApyanantaH pragIto ' hamIzo vibhulkasAkSI .
zucAni zravaNIyAni zRNomIha dhanaMjaya . na ca pApAni gRhNAmi tato ' haM vai zucizravAH .
eka zRGgaH purA bhUtvA varAho nandivardhanaH . imAM cavoddhRtavAn bhUmimeka zRGgastato hyaham .
tathaivAsaM trikakudo vArAhaM rUpamAsthitaH . trikakut tena vikhyAtaH zarIrasya tu mApanAt .
viriJca iti yat proktaM kApilajJAnacintakaiH . sa prajApatirevAhaM cetanAt sarvalokakRt .
vidyAsahAyavantaM mAmAdityasthaM sanAtanam . kapilaM prAhurAcAryAH sAMkhyA nizcitanizcayAH .
hiraNyagarbho dyutimAn ya eSa cchandasi stutaH . yogaiH sampUjyataM nityaM sa evAhaM bhuvi smRtaH .
ekaviMzatisAhasraM RgvedaM mAM pracakSate . sahasrazAkhaM yat sAma ye vai vedavido janAH . gAyattyAraNyake viprA madbhaktAste hi durlabhAH .
SaTpaJcAzatamaSTau ca saptatriMzatamityuta . yasmizAkhA yajurvede so ' hamAdhvaryave smRtaH .
paJcakalpamatharvANaM kRtyAbhiH parirvRhitam . kalpayanti hi mAM viprA atharvANavidastathA .
zAkhAbhedAzca ye kecid yAzca zAkhAsu gItayaH . .100 . svaravarNasamuccArAH sarvAMstAn viddhi matkRtAn .
yat taddhayaziraH pArtha samudeti varapradam . so ' hamevottare bhAge kramAkSaravibhAgavit .
vAmAdezitamArgeNa matprasAdAnmahAtmanA . pAJcAlena kramaH prAptastasmAd bhUtAt sanAtanAt . bAbhravyagotra : sa babhau prathama kramapAragaH . nArAyaNAd varaM labdhvA prApya yogamanuttamam . kramaM praNIya zikSAM ca praNayitvA sa gAlavaH . kaNDarIko ' tha rAjA ca brahmadattaH pratApavAn . jAtImaraNajaM duHkhaM smRtvA smRtvA punaH punaH . saptajAtiSu mukhyatvAd yogAnAM sampadaM gataH .
purAhamAtmajaH pArtha prathitaH kAraNAntare . dharmasya kuruzArdUla tato ' haM dharmajaH smRtaH .
naranArAyaNau pUrvaM tapastepaturavyayam . dharmayAnaM samArUDhau parvate gandhamAdane .
tatkAlasamaye caiva dakSayajJo babhUva ha . na caivAkalpayad bhAgaM dakSo rudrasya bhArata .
tato dadhIcivacanAd dakSayajJamapAharat . sasarja zUlaM kopena prajvalantaM muhurmuhuH .
tacchUlaM bhasmasAtkRtvA dakSayajJaM savistaram . AvayoH sahasAgacchad badaryAzramamantikAt .
vegena mahatA pArtha patannArAyaNorasi . tatastat tejasA ' ' viSTAH kezA nArAyaNasya ha . babhUvurmuJjavarNAstu tato ' haM muJjakezavAn .
tacca zUlaM vinirdhUtaM huMkAreNa mahAtmanA . jagAma zaMkarakaraM nArAyaNasamAhatam . atha rudra upAdhAvat tAvRSI tapasAnvitau .
tata enaM samudbhUtaM kaNThe jagrAha pANinA . nArAyaNaH sa vizvAtmA tenAsya zitikaNThatA .
atha rudravighAtArthamiSIkA nara uddharan . mantraizca saMyuyojAzu so ' bhavat parazurmahAn .
kSiptazca sahasA tena khaNDanaM prAptavAstadA . tato ' haM khaNDaparazuH smRtaH parazukhaNDanAt .
arjuna uvAca asmin yuddhe tu vArSNeya trailokyazamane tadA . ko jayaM prAptavAMstatra zaMsaitanme janArdana .
zrIbhagavAnuvAca tayoH saMlagnayoryuddhe rudranArAyaNAtmanoH . udvignAH sahasA kRtsnAH sarve lokAstadAbhavan .
nAgRhNAt pAvakaH zubhaM makheSu suhutaM haviH . vedA na pratibhAnti sma RSINAM bhAvitAtmanAm .
devAn rajastamazcaiva samAvivizatustadA . vasudhA saMcakampe ca nabhazca vicacAla ha .
niSprabhANi ca tejAMsi brahmA caivAsanacyutaH . agAcchoSaM samudrazca himavAMzca vyazIryata .
tasminnevaM samutpanne nimitte pANDunandana . brahmA vRto devagaNairRSibhizca mahAtmabhiH . AjagAmAzu taM dezaM yatra yuddhamavartata . so ' Jjalipragraho bhUtvA caturvaktro niruktagaH .
nyasyAyudhAni vizveza jagato hitakAmyayA .
yadakSaramathAvyaktamIzaM lokasya bhAvanam . kUTasthaM kartR nirdvandvamakarteti ca yaM viduH . vyaktibhAvagatasyAsya ekA mUrtiriyaM zubhA . naro nArAyaNazcaiva jAtau , dharmakulodvahau .
tapasA mahatA yuktau devazreSThau mahAvratau . ahaM prasAdajastasya kutazcit kAraNAntare .
tvaM caiva krodhajastAta pUrvasarge sanAtanaH . mayA ca sArdhaM varada vibudhaizca maharSibhiH . prasAdayAzu lokAnAM zAntirbhavatu mA ciram .
brahmaNA tvevamuktastu rudraH krodhAgnimutsRjan . prasAdayAmAsa tato devaM nArAyaNaM prabhum . zaraNaM ca jagAmAdyaM vareNyaM varadaM prabhum .
tato ' tha varado devo jitakrodho jitendriyaH . prItimAnabhavat tatra rudreNa saha saMgataH .
RSibhirbrahmaNA caiva vibudhaizca supUjitaH . uvAca devamIzAnamIzaH sa jagato hariH .
yastvAM vetti sa mAM vetti yastvAmanu sa mAmanu . nAvayorantaraM kiMcinmA te ' bhUd buddhiranyathA .
adyaprabhRti zrIvatsaH zUlAko me bhavatvayam . mama pANyaGkitazcApi zrIkaNThastvaM bhaviSyasi .
zrIbhagavAnuvAca evaM lakSaNamutpAdya parasparakRtaM tadA . sakhyaM caivAtulaM kRtvA rudreNa sahitAvRSI . tapastepaturavyagrau visRjya tridivaukasaH . eSa te kathitaH pArtha nArAyaNajayo mRdhe .
nAmAni caiva guhyAni niruktAni ca bhArata . RSibhiH kathitAnIha yAni saMkIrtitAni te .
evaM bahuvidhai rUpaizcarAmIha vasundharAm . brahmalokaM ca kaunteya golokaM ca sanAtanam . mayA tvaM rakSito yuddhe mahAntaM prAptavAJjayam .
yastu te so ' grato yAti yuddhe sampratyupasthite . taM viddhi rudra kaunteya devadevaM kapardinam .
kAlaH sa eva kathitaH krodhajeti mayA tava . nihatAstena vai pUrvaM hatavAnasi yAn ripUn .
aprameyaprabhAvaM taM devadevamumApatim . namasva devaM prayato vizvezaM haramakSayam .
yazca te kathitaH pUrvaM krodhajeti punaH punaH . tasya prabhAva ekAgre yacchrutaM te dhanaMjaya .
nArada uvAca pratyabhijJAtamAtro ' tha sadbhistairnarapuGgavaH . samAroha nRpatiraspRzan vasudhAtalam . yayAtirdivyasaMsthAno babhUva vigatajvaraH .
divyamAlyAmbaradharo divyAbharaNabhUSitaH . divyagandhaguNopeto na pRthvImaspRzat padA .
tato vasumanAH pUrvamuccairuccArayan vacaH . khyAto dAnapatileki vyAjahAra nRpaM tadA .
prAptavAnasmi yalloke sarvarNeSvagahayA . tadapyatha ca dAsyAmi tena saMyujyatAM bhavAn .
yat phalaM dAnazIlasya kSamAzIlasya yat phalam . yacca me phalamAdhAne tena saMyujyatAM bhavAn .
tataH pratardano ' pyAha vAkyaM kSatriyapuGgavaH . yathA dharmaratinityaM nityaM yuddhaparAyaNaH .
prAptavAnasmi yalloke kSatravaMzodbhavaM yazaH . vIrazabdaphalaM caiva tena saMyujyatAM bhavAn .
zibirauzInaro dhImAnuvAca madhurAM giram . yathA bAleSu nArISu vaihAryeSu tathaiva ca .
saMgareSu nipAteSu tathA tadvyasaneSu ca . anRtaM noktapUrvaM me tena satyena khaM vraja .
yathA prANAMzca rAjyaM ca rAjan kAmasukhAni ca . tyajeyaM na punaH satyaM tena satyena khaM vraja .
yathA satyena me dharmo yathA satyena pAvakaH . prIta : zatakratuzcaiva tena satyena khaM vraja .
aSTakastvatha rAjarSiH kauziko mAdhavIsutaH . anekazatayajvAnaM nAhuSaM prApya dharmavit .
zatazaH puNDarIkA me gosavAzcaritAH prabho . kratavo vAjapeyAzca teSAM phalamavApnuhi .
na me ratnAni na dhanaM na tathA ' nye paricchadAH . kratuSvanupayuktAni tena satyena khaM vraja .
yathA yathA hi jalpanti dauhitrAstaM narAdhipam . tathA tathA vasumatIM tyaktvA rAjA divaM yayau . .
evaM sarve samastaiste rAjAnaH sukRtaistadA . yayAti svargato bhraSTaM tArayAmAsuraJjasA .
dohitrAH svena dharmeNa yajJadAnakRtena vai . caturSu rAjavaMzeSu sambhUtAH kulavardhanAH . mAtAmahaM mahAprAjJaM divamAropayanta te .
rAjAna UcuH rAjadharmaguNopetAH sarvadharmaguNAnvitAH . dohitrAste vayaM rAjan divamAroha pArthiva .
cyavana uvAca varazca gRhyatAM matto yazca te saMzayo hRdi . taM prabrUhi narazreSTha sarvaM sampAdayAmi te .
kuzika uvAca yadi prIto ' si bhagavaMstato me vada bhArgava . kAraNaM zrotumicchAmi madgRhe vAsakAritam .
zayanaM caikapAna divasAnekaviMzatim . akiMciduktvA gamanaM bahizca munipuGgavA .
antardhAnamakasmAcca punareva ca darzanam . punazca zayanaM vipra divasAnekaviMzatim .
tailAbhyaktasya gamanaM bhojanaM ca gRhe mama . samupAnIya vividhaM yad dagdhaM jAtavedasA .
niryANaM ca rathenAzu sahasA yat kRtaM tvayA . dhanAnAM ca visargasya vanasyApi ca darzanam .
prAsAdAnAM bahUnAM ca kAJcanAnAM mahAmune . paNividrumapAdAnAM paryANAM ca darzanam .
punazcAdarzanaM tasya zrotumicchAmi kAraNam . atIva hyatra muhyAmi cintayAno bhRgUdvaha .
na caivAtrAdhigacchAmi sarvasyAsya vinizcayam . etadicchAmi kAryena satyaM zrotuM tapodhana .
cyavana uvAca zRNu sarvamazeSeNa yadidaM yena hetunA . na hi zakyamanAkhyAtumevaM pRSTena pArthiva .
pitAmahasya vadataH purA devasamAgame . zrutavAnasmi yad rAjastanme nigadataH zRNu .
brahmakSatravirodhena bhavitA kulasaMkaraH . pautraste bhavitA rAjaMstejovIryasamanvitaH .
tataste kulanAzArthamahaM tvAM samupAgataH . cikIrSan kuzikocchedaM saMdidhakSuH kulaM tava .
tato ' hamAgamya pure tvAmavocaM mahIpate . niyama kaMcidArapsye zuzrUSA kriyatAmiti .
na ca te duSkRtaM kiMcidahamAsAdayaM gRhe . tena jIvasi rAjarSe na bhavethAstvamanyathA .
evaM buddhiM samAsthAya divasAnekaviMzatim . supto ' smi yadi mAM kazcid bodhayediti pArthiva .
yadA tvayA sabhAryeNa saMsupto na prabodhitaH . ahaM tadaiva te prIto manasA rAjasattama .
utthAya cAsmi niSkrAnto yadi mAM tvaM mahIpate . pRccheH kva yAsyasItyevaM zapeyaM tvAmiti prabho .
antarhitaH punazcAsmi punareva ca te gRhe . yogamAsthAya saMsupto divasAnekaviMzatim .
kSudhitau mAmasUyethAM zramAd veti narAdhipa . evaM buddhiM samAsthAya karzitau vAM kSudhA mayA . .
na ca te ' bhUt susUkSmo ' pi manyurmanasi pArthiva . sabhAryasya narazreSTha tena te prItimAnaham .
bhojanaM ca samAnAyya yat tadA dIpitaM mayA . kruddhyethA yadi mAtsaryAditi tanmarSitaM ca me .
tato ' haM rathamAruhya tvAmavocaM narAdhipa . sabhAryo mAM bahasveti tacca tvaM kRtavAMstathA . avizaGko narapate prIto ' haM cApi tena ha . dhanotsarge ' pi ca kRte na tvAM krodhaH pradharSayat .
tataH prItena te rAjan punaretat kRtaM tava . sabhAryasya vanaM bhUyastad viddhi manujAdhipa .
prItyarthaM tava caitanme svargasaMdarzanaM kRtam . yat ve vane ' smin nRpate dRSTaM divyaM nidarzanam .
svarNoddezastvayA rAjan sazarIreNa pArthiva . muhUrtamanubhUto ' sau sabhAryeNa nRpottama .
nidarzanArthaM tapaso dharmasya ca narAdhipa . tatra yA ' ' sIt spRhA rAjaMstaccApi viditaM mayA .28
brAhmaNyaM kAkSase hi tvaM tapazca pRthivIpate . avamanya narendratvaM devendratvaM ca pArthiva .
evametad yathA ' ' tya tvaM brAhmaNyaM tAta durlabham . brAhmaNe sati carSitvamRSitve ca tapasvitA . .
bhaviSyatyeSa te kAmaH kuzikAt kauziko dvijaH . tRtIyaM puruSaM tubhyaM brAhmaNatvaM gamiSyati .
vaMzaste pArthivazreSTha bhRgUNAmeva tejasA . pautraste bhavitA viprastapasvI pAvakadyutiH .
yaH sa devamanuSyANAM bhayamutpAdayiSyati . trayANAmeva lokAnAM satyametad bravImi te .
rAjarSe yat te manasi vartate . tIrthayAtrAM gamiSyAmi purA kAlo ' bhivartate . .
kuzika uvAca eSa eva varo me ' dya yastvaM prIto mahAmune . bhavatvetad yathA ' ' tya tvaM bhavet pautro mamAnagha . varaM gRhANa
brAhmaNyaM me kulasyAstu bhagavanneSa me varaH . punazcAkhyAtumicchAmi bhagavan vistareNa vai .
kathameSyati vipratvaM kulaM me bhRgunandana . kazcAsau bhavitA bandhurmama kazcApi sammataH .
vaizampAyana uvAca evamuktA mahArAja kuntI pANDumabhASata . kurUNAmRSabhaM vIraM tadA bhUmipati patim .
na mAmarhasi dharmajJa vaktumevaM kathaMcanA dharmapatnImabhiratAM tvayi rAjIvalocane .
tvameva tu mahAbAho mayyapatyAni bhArata . vIra vIryopapannAni dharmato janayiSyasi .
svargaM manujazArdUla gaccheyaM sahitA tvayA . apatyAya ca mAM gaccha tvameva kurunandana . .
na hyahaM manasApyanyaM gaccheyaM tvadRte naram . tvattaH prativiziSTazca ko ' nyo ' sti bhuvi mAnavaH .
imAM ca tAvad dharmAtman paurANIM zRNu me kathAm . parizrutAM vizAlAkSa kIrtayiSyAmi yAmaham .
vyuSitAzva iti khyAto babhUva kila pArthivaH . purA paramadharmiSThaH pUrorvaMzavivardhanaH .
tasmiMzca yajamAne vai dharmAtmani mahAbhuje . upAgamastato devAH sendrA devarSibhiH saha .
amAdyadindraH somena dakSiNAbhirdvijAtayaH . vyuSitAzvasya rAjarSestato yajJe mahAtmanaH . devA brahmarSayazcaiva cakruH karma svayaM tadA . vyuSitAzvastato rAjannati mAn vyarocata .
sarvabhUtAn prati yathA tapana : zizirAtyaye . sa vijitya gRhItvA ca nRpatIn rAjasattamaH . prAcyAnudIcyA pAzcAnyAn dAkSiNAtyAnakAlayat . azvamedhe mahAyajJe vyuSitAzvaH pratApavAn .
babhUva sa hi rAjendro dazanAgabalAnvitaH . apyatra gAthAM gAyanti ye purANavido janAH . vyuSitAzve yazovRddha manuSyendre kurUttama . vyuSitAzvaH samudrAntAM vijityemAM vasuMdharAm . apAlayat sarvavarNAn pitA putrAnivaurasAn . yajamAno mahAyajJairbrAhmaNebhyo dhanaM dadau .
anantaratnAnyAdAya sa jahAra mahAkratUn . suSAva ca bahUn somAn somasaMsthAstatAna ca .
AsIt kAkSIvatI cAsya bhAryA paramasammatA . bhadrA nAma manuSyendra rUpeNAsadRzI bhuvi .
kAmayAmAsatustau ca parasparamiti zrutam . sa tasyAM kAmasampanno yakSmaNA samapadyata . tenAcireNa kAlena jagAmAstamivAMzumAn . tasmin prete manuSyendre bhAryAsya bhRzaduHkhitA .
aputrA puruSavyAghra vilalApeti naH zrutam . bhadrA paramaduHkhArtA tannibodha janAdhipa .
bhadrovAca nArI paramadharmajJa sarvA bhartRvinAkRtA . patiM vinA jIvati yA na sA jIvati duHkhitA .
patiM vinA mRtaM zreyo nAryAH kSatriyapuGgava . tvadgatiM gantumicchAmi prasIdasva nayasva mAm . tvayA hInA kSaNamapi nAhaM jIvitumutsahe . prasAdaM kuru me rAjanitastUrNaM nayasva mAm .
pRSThato ' nugamiSyAmi sameSu viSameSu ca . tvAmahaM narazArdUla gacchantamanivartitum .
chAyevAnugatA rAjan satataM vazavartinI . bhaviSyAmi naravyAghra nityaM priyahite ratA .
adyaprabhRti mAM rAjan kaSTA hRdayazoSaNaH . Adhayo ' bhibhaviSyanti tvAmRte puSkarekSaNa .
abhAgyayA mayA nUnaM viyuktAH sahacAriNaH . tena me viprayogo ' yamupapannastvayA saha .
viprayuktA tu yA patyA muhUrtamapi jIvati . duHkhaM jIvati sA pApA narakasyeva pArthiva .
saMyuktA viprayuktAzca pUrvadehe kRtA mayA . tadidaM karmabhiH pApaiH pUrvadeheSu saMcitam . duHkhaM mAmanusamprAptaM rAjaMstvadviprayogajam . adyaprabhRtyahaM rAjan kuzasaMstarazAyinI . bhaviSyAmyasukhAviSTA tvadarzanaparAyaNA .
darzayasva naravyAghra zAdhi mAmasukhAnvitAm . kRpaNAM cAtha karuNaM vilapantI narezvara .
kunyuvAca evaM bahuvidhaM tasyAM vilapantyAM punaH punaH . taM zavaM sampariSvajya vAk kilAntarhitAbravIt .
uttiSTha bhadre gaccha tvaM dadAnIha varaM tava . janayiSyAmyapatyAni tvayyahaM cAruhAsini .
AtmakIye varArohe zayanIye caturdazIm . aSTamI vA RtusnAtA saMvizethA mayA saha .
evamuktA tu sA devI tathA cakre pativratA . yathoktameva tadvAkyaM bhadrA putrArthinI tadA .
sA tena suSave devI zavena bharatarSabha . trIn zAlvAMzcaturo madrAn sutAn bharatasattama .
tathA tvamapi mayyevaM manasA bharatarSabha . zakto janayituM putrAMstapoyogabalAnvitaH .
vaizampAyana uvAca tasmin dazArhAdhitau prayAte yudhiSThiro bhImasenArjunau ca . yamau ca kRSNA ca purohitazca rathAn mahArhAn paramAzvayuktAn . AsthAya vIrAH sahitA vanAya pratasthire bhUtapatiprakAzAH . hiraNyaniSkAn vasanAni gAzca pradAya zikSAkSaramantravidyaH .
preSyAH puro viMzatirAttazastrA dhanUMSi zastrANi zarAMzca dIptAn . maurvIzca yantrANi ca sAyaMkAzca sarve samAdAya jaghanyamIyuH .
tatastu vAsAMsi ca rAjaputryA dhAtryazca dAsyazca vibhUSaNaM ca . tadindrasenastvaritaH pragRhya jaghanyamevopayayau rathena .
tataH kuruzreSThamupetya paurAH pradakSiNaM cakruradInasattvAH . taM brAhmaNAzcAbhyavadan prasannA mukhyAzca sarve kurujADulAnAm .
sa cApi tAnabhyavadat prasanna : sahaiva tairdhAtRbhirdharmarAjaH . tasthau ca tatrAdhipatirmahAtmA dRSTvA janaughaM kurujAGgalAnAm .
piteva putreSu sa teSu bhAvaM cakre kurUNAmRSabho mahAtmA . te cApi tasmin bharatapravardai tadA babhUvuH pitarIva putrAH .
tatastamAsAdya mahAjanaughAH kurupravIraM parivArya tasthuH . hA nAtha hAdharma iti bruvANA bhItAzca sarve ' zrumukhAzca rAjan .
varaH kurUNAmadhipaH prajAnAM piteva putrAnapahAya cAsmAn . paurAnimAJjAnapadAMzca sarvAn hitvA prayAtaH kva nudharmarAjaH .
dhigdhArtarASTra sunRzaMsabuddhiM dhik saubalaM pApamatiM ca karNam . anarthamicchanti narendra pApA yedharmanityasya satastavaivam .
svayaM nivezyApratimaM mahAtmA puraM mahAdevapuraprakAzam . zatakratuprasthamameyakarmA hitvA prayAtaH kva nudharmarAjaH .
cakAra yAmapratimAM mahAtmA sabhA mayo devasabhAprakAzAm . tAM devaguptAmiva devamAyAM hitvA prayAtaH kva nudharmarAjaH .
tAndharmakAmArthaviduttamaujA bIbhatsuruccaiH sahitAnuvAca . AdAsyate vAsamimaM niruSya vaneSu rAjA dviSatAM yazAMsi .
dvijAtimukhyAH sahitAH pRthak ca bhavadbhirAsAdya tapasvinazca . prasAdyadharmArthavidazca vAcyA yathArthasiddhiH paramA bhavetraH .
ityevamukte vacane ' rjunena brAhmaNAH sarvavarNAzca rAjan . mudAbhyanandana sahitAzca cakruH pradakSiNadharmabhRtAM variSTham . te
Amantrya pArthaM ca vRkodaraM ca dhanaMjayaM yAjJasenI yamau ca . pratasthire rASTramapetaharSA yudhiSThireNAnumatA yathAsvam .
zrIbhagavAnuvAca bhAvaM jijJAsamAno ' haM praNayAdidamabruvam . na caukSepAnna pANDityAna krodhAnna vivakSayA .
vedAhaM tava mAhAtmyamuta te veda yad balam . uta te veda karmANi na tvAM paribhavAmyaham .
yathA cAtmani kalyANaM sambhAvayasi pANDava . sahasraguNamapyetat tvayi sambhAvayAmyaham .
yAdRze ca kule janma sarvarAjAbhipUjite . bandhumizca suhRddhizca bhIma tvamasi tAdRzaH .
jijJAsanto hi dharmasya saMdigdhasya vRkodara . paryAyaM nAdhyavasyanti devamAnuSayorjanAH .
sa eva heturbhutvA hi puruSasyArthasiddhiSu . vinAze ' pi sa evAsya saMdigdhaM karma pauruSam .
anyathA paridRSTAni kavibhirdoSadarzibhiH . anyathA parivartante vegA iva nabhasvataH .
sumantritaM sunItaM ca nyAyatazcopapAditam . kRtaM mAnuSyakaM karbha daivenApi visthyate .
daivamapyakRtaM karma pauruSeNa vihanyate . zItamuSNaM tathA varSaM kSutpipAse ca bhArata .
yadanyad diSTabhAvasya puruSasya svayaM kRtam . tasmAdanuparodhazca vidyate tatra lakSaNam .
lokasya nAnyato vRttiH pANDavAnyatra karmaNaH . evaMbuddhiH pravarteta phalaM syAdubhayAnvaye .
ya evaM kRtabuddhiH sa karmasveva pravartate . nAsiddho vyathate tasya na siddhau harSamaznute .
tatreyamanumAtrA me bhImasena vivakSitA . naikAntasiddhirvaktavyA zatrubhiH saha saMyuge .
nAtiprahINarazmiH syAt tathA bhAvaviparyaye . viSAdamached glAni vApyetamarthaM bravImi te .
zvobhUte dhRtarASTrasya samIpaM prApya pANDava . yatiSye prazamaM kartuM yuSmadarthamahApayan .
zamaM cet te kariSyanti tato ' nantaM yazomama . bhavatAM ca kRtaH kAmasteSAM ca zreya uttamam .
te cedabhinivekSyante nAbhyupaiSyanti me vacaH . kuravo yuddhamevAtra ghoraM karma bhaviSyati .
asmin yuddhe bhImasena tvayi bhAraH samAhitaH . dhUrarjunena dhAryA syAd voDhavya itaro janaH .
ahaM hi yantA bIbhatsorbhavitA saMyuge sati . dhanaMjayasyaiSa kAmo na hi yuddhaM na kAmaye .
tasmAdAzaGkamAno ' haM vRkodara matiM tavA gadataH klIbayA vAcA tejaste samadIdipam .
zaunaka uvAca purANamakhilaM tAta pitA te ' dhItavAnpurA . kaccittvamapi tatsarvamadhISe laumaharSaNe .
purANe hi kathA divyA AdivaMzAzca dhImatAm . kathyante ye purA ' smAbhiH zrutapUrvAH pitustava . .
caiva tato mayA . tatra vaMzamahaM pUrvaM zrotumicchAmi bhArgavam . kathayasva kathAmetAM kalyAH sma zravaNe tava .
sautiruvAca yadadhItaM purA samyak dvijazreSThairmahAtmabhiH . vaizaMpAyanaviprAyaistaizcApi kathitaM yathA .
yadadhItaM ca pitrA me samyak tAvacchRNuSva yo devaiH sendraiHsarSimarudgaNaiH . pUjitaH pravaro vaMzo bhArgavo bhRgunandana . imaM vaMzamahaM pUrvaM bhArgavaM te mahAmune .
nigadAmi yathAyuktaM purANAzrayasaMyutam . bhRgurmaharSirbhagavAn brahmaNA vai svayaMbhuvA . varuNasya kratau jAtaH pAvakAditi naH zrutam . bhRgoH sudayitaH putrazcyavano nAma bhArgavaH .
cyavanasya ca dAyAdaH pramatirnAma dhArmikaH . pramaterapyabhUtputro ghRtAcyAM rururityuta .
rurorapi suto jajJe zunako vedapAragaH . pramadvarAyAM dharmAtmA tava pUrvapitAmahaH .
tapasvI ca yazasvI ca zrutavAn brahmavittamaH . dhArmikaH satyavAdI ca niyato niyatAzanaH .
zaunaka uvAca sUtaputra yathA tasya bhArgavasya mahAtmanaH . cyavanatvaM parikhyAtaM tanmamAcakSva pRcchataH .
sautiruvAca bhRgoH sudayitA bhAryA pulometyabhivizrutA . tasyAM samabhavadgarbho bhRguvIryasamudbhavaH .
tasmin garbhe ' tha saMbhUte pulomAyAM bhRgUdvaha . samaye samazIlinyAM dharmapatnyAM yazasvinaH . abhiSekAya niSkrAnte bhRgau dharmabhRtAM vare . AzramaM tasya rakSo ' tha pulomAbhyAjagAma ha .
taM pravizyAzramaM dRSTvA bhRgorbhAryAmaninditAm . hRcchayena samAviSTo vicetAH samapadyata .
abhyAgataM tu tadrakSaH pulomA cArudarzanA . nyamantrayata vanyena phalamUlAdinA tadA .
tAM tu rakSastadA brahman hRcchayenAbhipIDitam . dRSTvA hRSTamabhUdrAjan jihIrSustAmaninditAm .
jAtamityabravItkAryaM jihIrSurmuditaH zubhAm . sA hi pUrvaM vRtA tena pulomnA tu zucismitA .
tAM tu prAdAtpitA pazcAd bhRgave zAstravattadA . tasya tatkilbiSaM nityaM hRdi vartati bhArgava .
idamantaramityevaM hartuM cakre manastadA . athAgnizaraNe ' pazyajjvalantaM jAtavedasam .
tamapRcchattato rakSaH pAvakaM jvalitaM tadA . zaMsa me kasya bhAryeyamagne pRcche Rtena vai .
mukhaM tvamasi devAnAM vada pAvaka pRcchate . mayA hIyaM vRtA pUrvaM bhAryArthe varavarNinI .
pazcAdimAM pitA prAdAddhagave ' nRtakArakaH . seyaM yadi varArohA bhRgorbhAryA rahogatA .
tathA satyaM samAkhyAhi jihIrSAmyAzramAdimAm . samanyustatra hRdayaM pradahanniva tiSThati . matpUrvAbhAryAM yadimAM bhRgurApa sumadhyamAm .
sautiruvAca evaM rakSastamAmantrya jvalitaM jAtavedasam . zaGkamAnaM bhRgorbhAryAM puna : punarapRcchata .
tvamagne ! sarvabhUtAnAmantazcarasi nityadA . sAkSivatpuNyapApeSu satyaM brUhi kave vacaH .
matpUrvA ' pahatA bhAryA bhRguNA ' nRtakAriNA . seyaM yadi tathA me tvaM satyamAkhyAtumarhasi .
zrutvA tvatto bhRgorbhAryAM hariSyAmyAzramAdimAm . jAtavedaH pazyataste vada satyAM giraM mama .
sautiruvAca tasyaitadvacanaM zrutvA saptAcirduHkhito ' bhavat . bhIto ' nRtAcca zApAcca bhRgorityabravIcchanaiH .
agniruvAca tvayA vRtA pulomeyaM pUrvaM dAnavanandana . kiM tviyaM vidhinA pUrvaM mantravana vRtA tvayA .
pitrA tu bhRgave dattA pulomeyaM yazasvinI . dadAti na pitA tubhyaM varalobhAnmahAyazAH .
athemAM vedadRSTena karmaNA vidhipUrvakam . bhAryAmRSi guH prApa mAM puraskRtya dAnava .
seyamityavagacchAmi nAnRtaM vaktumutsahe . nAnRtaM hi sadA loke pUjyate dAnavottama .
nArada uvAca hiraNyapuramityetat khyAt puravaraM mahat . daityAnAM dAnavAnAM ca mAyAzatavicAriNAm .
analpena prayatnena nirmitaM vizvakarmaNA . mayena manasA sRSTaM pAtAlatalamAzritam .
atra mAyAsahasrANi vikurvANA mahaujasaH . dAnavA nivasanti sma zUrA dattavarAH purA .
naite zakreNa nAnyena yamena varuNena vA . zakyante vazamAnetuM tathaiva dhanadena ca . .4 ! 
asurAH kAlakhaJjAzca tathA viSNupadodbhavAH . nairRtA yAtudhAnAzca brahmapAdodbhavAzca ye . daMSTriNo bhImavegAzca vAtavegaparAkramAH . mAyAvIryopasampannA nivasantyatra mAtale .
nivAtakavacA nAma dAnavA yuddhadurmadAH . jAnAsi ca yathA zakro naitAzaknoti bAdhitum .
bahuzo mAtale tvaM ca tava putrazca gomukhaH . nirbhagno devarAjazca sahaputraH zacIpatiH .
pazya vezmAni raukmANi mAtale rAjatAni ca . karmaNA vidhiyuktena yuktAnyupagatAni ca .
vaidUryamaNicitrANi pravAlarucirANi ca . arkasphaTikazubhrANi vajrasArojjvalAni ca . .
pArthivAnIva cAbhAnti padmarAgamayAni ca . zailAnIva ca dRzyante dAravANIva cApyuta .
sUryarUpANi cAbhAnti dIptAgnisadRzAni ca . maNijAlavicitrANi prAMzUni nibiDAni ca .
naitAni zakyaM nirdeSTuM rUpato dravyatastathA . guNatazcaiva siMddhAni pramANaguNavanti ca .
AkrIDAn pazya daityAnAM tathaiva zayanAnyuta . ratlavanti mahArhANi bhAjanAnyAsanAni ca .
jaladAbhAMstathA zailAMstoyaprasravaNAni ca . kAmapuSpaphalAMzcApi pAdapAn kAmacAriNaH .
mAtale kazcidatrApi ruciraste varo bhavet . athavAnyAM dizaM bhUmergacchAva yadi manyase .
mAtalistvabravIdenaM bhASamANaM tathAvidham . devarSe naiva me kArya vipriyaM tridivaukasAm .
nityAnuSaktavairA hi bhrAtaro devadAnavAH . parapakSaNa sambandhaM rocayiSyAmyahaM katham .
anyatra sAdhu gacchAva draSTuM nArhAmi dAnavAn . jAnAmi tava cAtmAnaM hiMsAtmakamanaM tathA .
mArkaNDeya uvAca upaviSTaM tu taM skandaM hiraNyakavacasrajam . hiraNyacUDamukuTaM hiraNyAkSaM mahAprabham .
lohitAmbarasaMvItaM tIkSNadaMSTra manoramam . sarvalakSaNasampannaM trailokyasyApi supriyam .
tatastaM varadaM zUraM yuvAnaM mRSTakuNDalam . abhajat padmarUpA zrIH svayameva zarIriNI .
zriyA juSTaH pRSuyazAH sa kumAravarastadA . niSaNNo dRzyate bhUtaiH paurNamAsyAM yathA zazI .
apUjayan mahAtmAno brAhmaNAstaM mahAbalam . idamAhustadA caiva skandaM tatra maharSayaH .
RSaya UcuH hiraNyagarbha bhadraM te lokAnAM zaGkaro bhava . tvayA SaDrAjajAtena sarve lokA vazIkRtAH .
abhayaM ca punardattaM tvayaivaiSAM surottamA tasmAdindro bhavAnastu trailokyasyAbhayaMkaraH .
skanda uvAca kimindraH sarvalokAnAM karotIha tapodhanAH . kathaM devagaNAMzcaiva pAti nityaM surezvaraH .
RSaya UcuH indro dadhAti bhUtAnAM balaM tejaH prajAH sukham . tuSTaH prayacchati tathA sarvAn kAmAn surezvaraH .
durvRttAnAM saMharati vratasthAnAM prayacchati . anuzAsti ca bhUtAni kAryeSu balasUdanaH . asUrye ca bhavet sUryastathAcandre ca candramAH . bhavatyagnizca vAyuzca pRthivyApazca kAraNaiH . etadindreNa kartavyamindre hi vipulaM balam . tvaM ca vIra balI zreSThastasmAdindro bhavasva naH .
zakra uvAca bhavasvendro mahAbAho sarveSAM naH sukhAvahaH . abhiSicyasva caivAdya prAptarUpo ' si sattama .
skanda uvAca zAdhi tvameva trailokyamavyaco vijaye rataH . ahaM te kiGkaraH zakra na mamendratvamIpsitam .
zakra uvAca balaM tavAdbhutaM vIra tvaM devAnAmarIn jahi . avajJAsyanti mAM lokA vIryeNa tava vismitAH .
indratve tu sthitaM vIra balahInaM parAjitam . Avayozca mitho bhede prayatiSyantyatandritAH . bhedite ca tvayi vibho loko dvaidhamupeSyati . dvidhAbhUteSu lokeSu nizciteSvAvayostathA .
vicahaH sampravarteta bhUtabhedAnmahAbala . tatra tvaM mAM raNe tAta yathAzraddhaM vijeSyasi . tasmAdindro bhavAneva bhavitA mA vicAraya .
skanda uvAca tvameva rAjA bhadraM te trailokyasya mamaiva ca . . karomi kiM ca te zakra zAsanaM tad bravIhi me .
indra uvAca ahamindro bhaviSyAmi tava vAkyAnmahAbala . . yadi satyamidaM vAkyaM nizcayAd bhASitaM tvayA . yadi vA zAsanaM skanda kartumicchasi me zRNu . abhiSicyasva devAnAM sainApatye mahAbalA
skanda uvAca dAnavAnAM vinAzAya devAnAmarthasiddhaye . gobrAhmaNahitArthAya sainApatye ' bhiSiJca mAm .
mArkaNDeya uvAca so ' bhiSikto maghavatA sarvairdevagaNaiH saha . atIva zuzubhe tatra pUjyamAno maharSibhiH . tatra tat kAJcanaM chatraM dhriyamANaM vyarocata . yathaiva susamiddhasya pAvakasyAtmamaNDalam .
vizvakarmakRtA cAsya divyA mAlA hiraNmayI . AbaddhA tripuraghnena svayameva yazasvinA . Agamya manujavyAghra saha devyA paraMtapa .
arcayAmAsa suprIto bhagavAn govRSadhvajaH . rudramagniM dvijAH prAhU rudrasUnustatastu saH .
rudreNa zukramutsRSTaM tacchveta : parvato ' bhavat . pAvakasyendriyaM zvete kRttikAbhiH kRtaM nage .
pUjyamAnaM tu rudreNa dRSTvA sarve divaukasaH . rudrasUnuM tataH prAhurguhaM guNavatAM varam .
anupravizya rudreNa vahni jAto hyayaM zizuH . tatra jAtastataH skando rudrasUnustato ' bhavat .
rudrasya vahnaH svAhAyAH SaNNAM strINAM ca bhArata . jAtaH skandaH surazreSTho rudrasUnustato ' bhavat .
araje vAsasI rakta vasAnaH pAvakAtmajaH . bhAti dIptavapuH zrImAn raktAbhrAbhyAmivAMzumAn . .
kukkuTazcAgninA dattastasya keturalaMkRtaH . rathe samucchrito bhAti kAlAgniriva lohitaH .
yA ceSTA sarvabhUtAnAM prabhA zAntirbalaM tathA . acatastasya sA zaktirdevAnAM jayavardhinI .
viveza kavacaM cAsya zarIre sahajaM tathA . yudhyamAnasya devasya prAdurbhavati tat sadA . zaktidharmo balaM tejaH kAntatvaM satyamunnatiH . brahmaNyatvamasammoho bhaktAnAM parirakSaNam . nikRntanaM ca zatrUNAM lokAnAM cAbhirakSaNam . skandena saha jAtAni sarvANyeva janAdhipa .
evaM devagaNaiH sarvaiH so ' bhiSiktaH svalaMkRtaH . babhau pratIta : sumanAH paripUrNendumaNDala DalaH .
iSTaiH svAdhyAyaghoSaizca devatUryavarairapi . devagandharvagItaizca sarvairapsarasAM gaNaiH .
etaizcAnyaizca bahubhistuSTairhaSTaiH svalaMkRtaiH . susaMvRtaH pizAcAnAM gaNairdevagaNaistathA . krIDan bhAti tadA devairabhiSiktazca pAvakiH . abhiSiktaM mahAsenamapazyanta divaukasaH . vinihatya tamaH sUryaM yathehAbhyuditaM tathA . athainamabhyayuH sarvA devasenAH sahasrazaH .
asmAkaM tvaM patiriti bruvANA : sarvato dizaH . tAH samAsAdya bhagavAn sarvabhUtagaNairvRtaH . arcitastu stutazcaiva sAntvayAmAsa tA api . zatakratuzcAbhiSicya skandaM senApati tadA .
sasmAra tAM devasenAM yA sA tena vimokSitA . ayaM tasyAH patirnUnaM vihito brahmaNA svayam . vicintyetyAnayAmAsa devasenAM hyalaMkRtAm . skandaM provAca balabhidiyaM kanyA surottama . ajAte tvayi nirdiSTA tva patnI svayambhuvA . tasmAt tvamasyA vidhivat pANi mantrapuraskRtam . gRhANa dakSiNaM devyAH pANinA padmavarcasA . evamuktaH sa jacAha tasyAH pANiM yathAvidhi .
bRhaspatirmantraviddhi jajApa ca juhAva ca . evaM skandasya mahiSIM devasenAM vidurjanAH .
SaSThI yAM brAhmaNAH prAhurlakSmImAzAM sukhapradAm . sinIvAlI kuhUM caiva savRttimaparAjitAm .
yadA skandaH patirlabdhaH zAzvato devasenayA . tadA tamAzrayallakSmIH svayaM devI zarIriNI . zrIjuSTaH paJcamI skandastasmAcchrIpaJcamI smRtA . SaSThyAM kRtArtho ' bhUdyasmAttasmAt SaSThI mahAtithiH .
nArAyaNaM namaskRtya naraM caiva narottamam . devI sarasvatI vyAsaM tato jayamudIrayet . .
janamejaya uvAca evaM vRSNyandhakakule zrutvA mausalamAhavam . pANDavAH kimakurvanta tathA kRSNe divaM gate .
vaizampAyana uvAca zrutvaivaM kauravo rAjA vRSNInAM kadanaM mahat . prasthAne matimAdhAya vAkyamarjunamabravIt . kAla : pacati bhUtAni sarvANyeva mahAmate . kAlapAzamahaM manye tvamapi draSTumarhasi .
ityuktaH sa tu kaunteyaH kAlaH kAla iti bruvan . anvapadyata tad vAkyaM bhrAturyeSThasya dhImataH .
arjunasya mataM jJAtvA bhImaseno yamau tathA . anvapadyanta tad vAkyaM yaduktaM savyasAcinA .
tato yuyutsumAnAyya pravrajan dharmakAmyayA . rAjyaM paridadau sarvaM vaizyAputre yudhiSThiraH .
abhiSicya svarAjye ca rAjAnaM ca parikSitam . duHkhArtazcAbravId rAjA subhadrA pANDavAgrajaH . eSa putrasya putraste kururAjo bhaviSyati . yadUnAM parizeSazca vajro rAjA kRtazca ha .
parikSiddhAstinapure zakraprasthe ca yAdavaH . vajro rAjA tvayA rakSyo mA cAdharme manaH kRthAH .
ityuktvA dharmarAjaH sa vAsudevasya dhImataH . mAtulasya ca vRddhasya rAmAdInAM tathaiva ca . bhrAtRbhiH saha dharmAtmA kRtvodakamatandritaH zrAddhAnyuddizya sarveSAM cakAra vidhivat tadA .
dvaipAyanaM nAradaM ca mArkaNDeyaM tapodhanam . bhAradvAjaM yAjJavalkyaM harimuddizya yatnavAn .
abhojayat svAdu bhojyaM kIrtayitvA ca zAGgiNam . dadau ratnAni vAsAMsi grAmAnazvAn rathAMstathA . striyazca dvijamukhyebhyastadA zatasahasrazaH . kRpamabhyarcya ca gurumatha paurapuraskRtam . ziSyaM parikSitaM tasmai dadau bharatasattamaH . tatastu prakRtIH sarvAH samAnAyya yudhiSThiraH .
sarvamAcaSTa rAjarSizcikIrSitamathAtmanaH . te zrutvaiva vacastasya paurajAnapadA janAH . bhRzamudvignamanamo nAbhyanandanta tadvacaH . naivaM kartavyamiti te tadocustaM janAdhipam .
na ca rAjA tathAkArSIt kAlaparyAyadharmavit . tato ' numAnya dharmAtmA paurajAnapadaM janam .
gamanAya matiM cakre bhrAtarazAsya te tadA . tataH sa rAjA kauravyo dharmaputro yudhiSThiraH . utsRjyAbharaNAnyaGgAjjagRhe valkalAnyuta . bhImArjunayamAzcaiva draupadI ca yazasvinI . tathaiva jagRhu : sarve valkalAni narAdhipa . vidhivat kArayitveSTiM naiSThikI bharatarSabha . samutsRjyApsu sarve ' gnIn pratasthurnarapuGgavAH . tata : praruruduH sarvAH striyo dRSTvA narottamAn .
prasthitAn draupadISaSThAn purA dyUtajitAn yathA . harSo ' bhavacca sarveSAM bhrAtRRNAM gamanaM prati .
yudhiSThiramataM jJAtvA vRSNikSayamavekSya ca . bhrAtaraH paJca kRSNA ca SaSThI zvA caiva saptamaH . AtmanA saptamo rAjA niryayau gajasAhvayAt . paureranugato dUraM sarvairantaHpuraistathA . .
na cainamazakat kazcinnivartasveti bhASitum . nyavartanta tataH sarve narA nagaravAsinaH .
kRpaprabhRtayazcaiva yuyutsuM paryavArayan . viveza gaGgAM kauravya ulUpI bhujagAtmajA . .
citrAGgadA yayau cApi maNipUrapuraM prati . ziSTAH parikSitaM tvanyA mAtaraH paryavArayan .
pANDavAzca mahAtmAno draupadI ca yazasvinI . kRtopavAsAH kauravya prayayuH prAmukhastataH .
yogayuktA mahAtmAnastyAgadharmamupeyuSaH . abhijagmurbahUn dezAn saritaH sAgarAMstathA .
yudhiSThiro yayAvagre bhImastu tadanantaram . arjunastasya cAnveva yamau cApi yathAkramam . pRSThatastu varArohA zyAmA padmadalekSaNA . draupadI yoSitAM zreSThA yayau bharatasattama .
zvA caivAnuyayAvekaH prasthitAn pANDavAn vanam . krameNa te yayurvIrA lauhityaM salilArNavam .
gANDIvaM tu dhanurdivyaM na mumoca dhanaJjayaH . ratnalobhAnmahArAja te cAkSayye maheSudhI .
agniM te dadRzustatra sthitaM zailamivAgrataH . mArgamAvRtya tiSThantaM sAkSAtpuruSavigraham .
tato devaH sa saptArciH pANDavAnidamabravIt . bho bhoH pANDusutA vIrAH pAvakaM mAM nibodhata .
yudhiSThira mahAbAho bhImasena paraMtapa . arjunAzvisutau vIrau nibodhata vaco mama .
ahamagniH kuruzreSThA mayA dagdhaM ca khANDavam . arjunasya prabhAveNa tathA nArAyaNasya ca .
ayaM vaH phAlguno bhrAtA gANDIvaM paramAyudham . parityajya vane yAtu nAnenArtho ' sti kazcana .
cakraratnaM tu yat kRSNe sthitamAsInmahAtmani . gataM tacca punarhaste kAlenaiSyati tasya ha .
varuNAdAhRtaM pUrvaM mayaitat pArthakAraNAt . gANDIvaM dhanuSAM zreSThaM varuNAyaiva dIyatAm .
tataste bhrAtaraH sarvaM dhanaJjayamacodayan . sa jale prAkSipaccaitattathAkSayye maheSudhI .
tato ' gnirbharatazreSTha tatraivAntaradhIyata . yayuzca pANDavA vIrAstataste dakSiNAmukhAH .
tataste tUttareNaiva tIreNa lavaNAmbhasaH . jagmurbharatazArdUla dizaM dakSiNapazcimAm .
tataH punaH samAvRttA pazcimAM dizameva te . dadRzubharakAM cApi sAgareNa pariplutAm .
udIcI punarAvRtya yayurbharatasattamAH . prAdakSiNyaM cikIrSantaH pRthivyA yogadharmiNaH .
yudhiSThira uvAca IhamAnaH samArambhAn yadi nAsAdayed dhanam . dhanatRSNAbhibhUtazca kiM kurvan sukhamApnuyAt .
bhISma uvAca sarvasAmyamanAyAsaM satyavAkyaM ca bhArata . nirvedazcAvidhitsA ca yasya syAt sa sukhI naraH .
etAnyeva padAnyAhuH paJca vRddhAH prazAntaye . eSa svargazca dharmazca sukhaM cAnuttamaM matam .
atrApyudAharantImamitihAsaM purAtanam . nirvedAnmaGkinA gItaM tannibodha yudhiSThira .
IhamAno dhanaM maGkirbhagnehazca punaH punaH . kenaciddhanazeSeNa krItavAn damyagoyugam .
susambaddhau tu tau damyau damanAyAbhiniHsRtau . AsInamuSTraM madhyena sahasaivAbhyadhAvatAm . tayoH samprAptayoruSTraH skandhadezamamarSaNaH . utthAyokSipya tau damyau prasasAra mahAjavaH .
hriyamANau tu tau damyau tenoSTreNa pramAthinA . niyamANau ca samprekSya maGkistatrAbravIdidam . na caivAvihitaM zakyaM dakSaNApIhituM dhanam . yuktena zraddhayA samyagIhAM samanutiSThatA .
kRtasya pUrvaM cAnathairyuktasyApyanutiSThataH . imaM pazyata saMgatyA mama daivamahapaplavam .
udyamyodyamya me damyau viSameNaiva gacchataH . utkSipya kAkatAlIyamutpathenaiva dhAvataH .
maNI voSTrasya lambete priyau vatsatarau mama . zuddhaM hi daivmevedaM haThenaivAsti pauruSam .
yadi vApyupapadyeta pauruSaM nAma karhicit anviSyamANaM tadapi daivamevAvatiSThate .
tasmAnirveda eveha gantavyaH sukhamicchatA . sukhaM svapiti nirviNNo nirAzazcArthasAdhane .
aho samyak zukenoktaM sarvataH parimucyatA . pratiSThatA mahAraNyaM janakasya nivezanAt .
yaH kAmAnApnuyAt sarvAn yazcaitAn kevalAMstyajet . prApaNAt sarvakAmAnAM parityAgo viziSyate .
nAntaM sarvavidhitsAnAM gatapUrvo ' sti kazcana . zarIre jIvite caiva tRSNA mandasya vardhate .
nivartasva vidhitsAbhyaH zAmya nirvidya kAmuka asakRccAsi nikRto na ca nirvidyase tataH .
yadi nAhaM vinAzyaste yadyevaM ramase mayA . mA mAM yojaya lobhena vRthA tvaM vittakAmuka .
saMcitaM saMcitaM dravyaM naSTaM tava punaH punaH . kadAcinmokSyase mUDha dhanehAM dhanakAmuka .
aho na mama bAlizyaM yo ' haM krIDanakastava . kiM naivaM jAtu puruSaH pareSAM preSyatAmiyAt .
na pUrve nApare jAtu kAmAnAmantamApnuvan . tyaktvA sarvasamArambhAn pratibuddho ' smi jAgRmi .
nUnaM te hRdayaM kAma vajrasAramayaM dRDham . yadanarthazatAviSTaM zatadhA na vidIryate .
jAnAmi kAma tvAM caiva yacca kiMcit priyaM tava . tavAhaM priyamanvicchannAtmanyupalabhe sukham .
kAma jAnAmi te mUlaM saMkalpAt kila jAyase . na tvAM saMkalpayiSyAmi samUlo na bhaviSyasi .
IhA dhanasya na sukhaM labdhvA cintA ca bhUyasI . labdhanAze yathA mRtyurlabdhaM bhavati vA na vA .
parityAge na labhate tato duHkhataraM nu kim . na ca tuSyati labdhena bhUya eva ca mArgati .
anutarSula evArthaH svAdu gAGgamivodakam . madvilApanametattu pratibuddho ' smi saMtyaja .
ya imaM mAmakaM dehaM bhUtagrAmaH samAzritaH . sa yAtvito yathAkAmaM vasatAM vA yathAsukham .
na yuSmAsviha me prItiH kAmalobhAnusAriSu . tasmAdutsRjya kAmAn vai sattvamevAzrayAmyaham .
sarvabhUtAnyahaM dehe pazyan manasi cAtmanaH . yoge buddhiM zrute sattvaM mano brahmaNi dhArayan . vihariSyAmyanAsaktaH sukhI lokAn nirAmayaH . yayA mAM tvaM puna : vaM duHkheSu praNidhAsyasi .
tvayA hi me praNunnasya gatiranyA na vidyate . tRSNAzokazramANAM hi tvaM kAma prabhavaH sadA .
dhananAze ' dhikaM duHkhaM manye sarvamahattaram . jJAtayo hyavamanyante mitrANi ca dhanAccyutam .
avajJAnasahaustu doSAH kaSTatarA ' dhane . dhane sukhakalA yA tu sApi duHkhairvidhIyate .
dhanamasyeti puruSaM puro nimanti dasyavaH . klizyanti vividhairdaNDainityamudvejayanti ca .
arthalolupatA duHkhamiti buddhaM cirAnmayA . yad yadAlambase kAma tattadevAnurudhyase . . atattvajJo ' si bAlazca dustoSo ' pUraNo ' nalaH .
naiva tvaM vettha sulabhaM naiva tvaM vettha durlabham . pAtAla iva duSpUro mAM duHkhairyoktumicchasi . nAhamadya samAveSTuM zakyaH kAma punastvayA .
nirvedamahamAsAdya dravyanAzAd yadRcchayA . nirvRttiM paramAM prApya nAdya kAmAn vicintaye .
atiklezAn sahAmIha nAhaM buddhyAmbuddhimAn . nikRto dhananAzena zaya sarvAGgavijvaraH .
parityajAmi kAma tvA hitvA sarvamanogatI : . na tvaM mayA punaH kAma vatsyase na ca raMsyase .
kSamiSye kSipamANAnAM na hisiSye vihiMsitaH . dveSyayuktaH priyaM vakSyAsamyanAdRtya tadapriyam .
tRptaH svasthendriyo nityaM yathAlabdhena vartayan . na sakAmaM kariSyAmi tvAmahaM zatrumAtmanaH . nirvedaM nirvRtiM tRptiM zAnti satyaM damaM kSamAm . sarvabhUtadayAM caiva viddhi mAM samupAgatam .
tasmAt kAmazca lobhazca tRSNA kArpaNyameva ca . tyajantu mAM pratiSThantaM sattvastho hyasmi sAmpratam .
prahAya kAmaM lobhaM ca sukhaM prApto ' smi sAmpratam . nAdya lobhavazaM prApto duHkhaM prApsyAmyanAtmavAn .
yad yat tyajati kAmAnAM tat sukhasyAbhipUryate . kAmasya vazago nityaM duHkhameva prapadyate .
kAmAnubandhaM nudate yat kiMcit puruSo rajaH . kAmakrAdhodbhavaM duHkhamahAraratirava ca .
eSa brahmapratiSTho ' haM grISme zItamiva hradam . zAmyAmi parinirvAmi sukhaM mAmeti kevalam .
yacca kAmasukhaM loke yacca divyaM mahatsukham . tRSNAkSayasukhasyaite nArhataH SoDazI kalAm .
AtmanA saptamaM kAmaM hatvA zatrumivottamam . : prApyAvadhyaM brahmapuraM rAjeva syAmahaM sukhI .
etAM buddhiM samAsthAya maGkinirvedamAgataH . sarvAn kAmAn parityajya prApya brahma mahatsukham .
damyanAzakRte maGkiramRtatvaM kilAgamat . acchinat kAmamUlaM sa tena prApa mahatsukham .
yudhiSThira uvAca kena vRttena vRttajJa vItazokazcarenmahIm . kiJca kurvannaro loke prApnoti gatimuttamAm .
bhISma uvAca atrApyudAharantImamitihAsaM purAtanam . prahlAdasya ca saMvAdaM munerAjagarasya ca . .
carantaM brAhmaNaM kaJcit kalpacittamanAmayam . papraccha rAjA prahlAdo buddhimAn buddhisammatam .
prahlAda uvAca svasthaH zakto mRdurdAnto nirvidhitso ' nasUyakaH . suvAk pragalbho medhAvI prAjJazcarasi bAlavat .
naiva prArthayase lAbhaM nAlAbheSvanuzocasi . nityatRpta iva brahman na kiJcidiva manyase .
srotasA hriyamANAsu prajAsu vimanA iva . dharmakAmArthakAryeSu kUTastha iva lakSyase .
nAnutiSThasi dharmArtho na kAme cApi vartase . indriyArthAnanAdRtya muktazcarasi sAkSivat .
kA nu prajJA zrutaM vA kiM vRttirvA kA nu te mune . kSipramAcakSva me brahman zreyo yadiha manyase .
bhISma uvAca anuyuktaH sa medhAvI lokadharmavidhAnavit . uvAca zlakSNayA vAcA prahlAdamanapArthayA .
pazya prahlAda bhUtAnAmutpattimanimittataH . hrAsaM vRddhiM vinAzaM ca na prahRSye na ca vyathe . .
svabhAvAdeva saMdRzyA vartamAnAH pravRttayaH . svabhAvaniratAH sarvAH parituSyena kenacit .
pazya prahlAd saMyogAn viprogaparAyaNAn . saMcayAMzca vinAzAntAn na kvacid vidadhe manaH .
antavanti ca bhUtAni guNayuktAni pazyataH . utpattinidhanajJasya kiM kAryamavaziSyate .
jalajAnAmapi hyantaM paryAyeNopalakSaye . mahatAmapi kAyAnAM sUkSmANAM ca mahodadhau .
jaGgamasthAvarANAM ca bhUtAnAmasurAdhipa . pArthivAnAmapi vyaktaM mRtyu pazyAmi sarvazaH .
antarikSacarANAM ca dAnavottama pakSiNAm . uttiSThate yathAkAlaM mRtyurbalavatAmapi .
divi saMvaramANAni hrasvAni ca mahAnti ca . jyotISyapi yathAkAlaM patamAnAni lakSaye .17 .
iti bhUtAni sampazyannanuSaktAni mRtyunA . sarvasAmAnyago vidvAn kRtakRtyaH sukhaM svape .
sumahAntamapi grAsa grase labdhaM yadRcchayA . zaye punarabhujAno divasAni bahUnyapi .
Azayantyapi mAmannaM punarbahuguNaM bahu . punaralpaM puna : stokaM punarnavopapadyate .
kaNaM kadAcit khAdAmi piNyAkamapi ca grase . bhakSase zAlimAMsAni bhakSAMzcoccAvacAn punaH .
zaye kadAcit paryaGke bhUmAvapi punaH zaye . prAsAde cApi me zayyA kadAcidupapadyate .
dhArayAmi ca cIrANi zANakSaumAjinAni ca . mahArhANi ca vAsAMsi dhArayAmyahamekadA .
na saMnipatitaM dharmyamupabhogaM yadRcchayA . pratyAcakSe na cApyenamanurudhye sudurlabham .
acalamanidhanaM zivaM vizokaM zucimatulaM viduSAM mate praviSTam . vratamidamAjagaraM zucizcarAmi .
acalitamatiracyutaH svadharmAt parimitasaMsaraNaH parAvarajJaH . vigatabhayakaSAyalobhamoho vratamidamAjagaraM zucizcarAmi .
aniyataphalabhakSyabhojyapeyaM vidhipariNAmavibhaktadezakAlam . vratAmidamAjagaraM zucizcarAmi .
idamidamiti tRSNayAbhibhUtaM janamanavAptadhanaM viSIdamAnam . nipuNamanunizamya tattvabuddhyA vratamidamAjagaraM zucizcarAmi .28 . .
bahuvidhamanudRzya cArthahetoH kRpaNAmihAryamanAryamAzrayantam . upazamarucirAtmavAn prazAnto vratamidamAjagaraM zucizcarAmi .
sukhamasukhamalAbhamarthalAbhaM ratimaratiM maraNaM ca jIvitaM ca . vidhiniyatamavekSya tattvato ' haM vratamidamAjagaraM zucizcarAmi .
apagatabhayarAgamohado dhRtimatibuddhisamanvitaH prazAntaH . upagataphalabhogino nizamya vratamidamAjagaraM zucizcarAmi .
aniyatazayanAsanaH prakRtyA damaniyamavratasatvazaucayuktaH apagataphalasaMcayaH prahRSTo vratamidamAjagaraM zucizcarAmi .
rupagatabuddhiravekSya cAtmasaMstham . tRSitamaniyataM mano niyantuM vratamidamAjagaraM zucizcarAmi .
hRdayamanurudhya vAGmano vA priyasukhadurlabhatAmanityatAM ca . tadubhayamupalakSayannivAha vratamidamAjagaraM zucizcarAmi .
bahukathitamidaM hi buddhimadbhiH kavibhirapi prathayadbhirAtmakIrtim . idamidamiti tatra tatra hanta svaparamatairgahanaM pratarkaSadbhiH .
tadidamanunizamya viprapAtaM pRthagabhipannamihAbudhairmanuSyaiH . anavasitamanantadoSapAraM nRSu viharAmi vinItadoSatRSNaH .
bhISma uvAca ajagaracaritaM vrataM mahAtmA ya iha naro ' nucaredvinItarAgaH . apagatabhayalobhamohamanyuH sa khalu sukhI vicaredimaM vihAram .
arjuna uvAca madanugrahAya paramaM guhyamadhyAtmasaMjJitam . yat tvayoktaM vacastena moho ' yaM vigato mama .
bhavApyayau hi bhUtAnAM zrutau vistarazo mayA . tvattaH kamalapatrAkSa mAhAtmyamapi cAvyayam .
evametad yathA ' ' ttha tvamAtmAnaM paramezvara . duSTumicchAmi te rUpamaizvaraM puruSottama .
manyase yadi tacchakyaM mayA duSTumiti prabho . yogezvara tato me tvaM darzayAtmAnamavyayam .
zrIbhagavAnuvAca pazya me pArtha rUpANi zatazo ' tha sahasrazaH . nAnAvidhAni divyAni nAnAvarNAkRtIni ca .
pazyAdityAn vasUn rudrAnazvinau marutastathA . bahUndRSTapUrvANi pazyAccaryANi bhArata .
ihaikasthaM jagat kRtsnaM pazyAdya sacarAcaram . mama dehe guDAkeza yaccAnyad draSTumicchasi .
na tu mAM zakyase draSTumanenaiva svacakSuSA . divyaM dadAmi te cakSuH pazya me yogamaizvaram .
saMjaya uvAca evamuktvA tato rAjan mahAyogezvaro hariH . darzayAmAsa pArthAya paramaM rUpamaizvaram .
anekavaktranayanamanekAdbhutadarzanam . anekadivyAbharaNaM divyAnekodyatAyudham .
divyamAlyAmbaradharaM divyagandhAnulepanam . sarvAzcaryamayaM devamanantaM vizvatomukham .
divi sUryasahasrasya bhaved yugapadutthitA . yadi bhAH sadRzI sA syAd bhAsastasya mahAtmanaH .
tatraikasthaM jagat kRtsnaM pravibhaktamanekadhA . apazyad devadevasya zarIre pANDavastadA .
tataH sa vismayAviSTo hRSTaromA dhanaMjayaH . praNamya zirasA devaM kRtAJjalirabhASata .
arjuna uvAca pazyAmi devAMstava deva dehe sarvAMstathA bhUtavizeSasaMghAn . brahmANamIzaM kamalAsanasthamRSIzca sarvAnuragAMzca divyAn .
anekabAhUdaravaktranetraM pazyAmi tvAM sarvato ' nantarUpam . nAntaM na madhyaM na punastavAdiM pazyAmi vizvezvara vizvarUpa .
kirITinaM gadinaM cakriNaM ca tejorAziM sarvato dIptimantam . pazyAmi tvAM durnirIkSyaM samantAd dIptAnalArkadyutimaprameyam .
tvamakSaraM paramaM veditavyaM tvamasya vizvasya paraM nidhAnam . tvamavyayaH zAzvatadharmagoptA sanAtanastvaM puruSo mato me .
anAdimadhyAntamanantavIrya manantabAhuM zazisUryanetram . pazyAmi tvAM dIptahutAzavaktraM svatejasA vizvamidaM tapantam .
dyAvApRthivyoridamantaraM hi vyAptaM tvayaikena dizazca sarvAH . dRSTvAdbhutaM rUpamugraM tavedaM lokatrayaM pravyathitaM mahAtman .
amI hi tvAM surasaMghA vizanti kecid bhItAH prAJjalayo gRNanti . svastItyuktvA maharSisiddhasaMghAH stuvanti tvAM stutibhiH puSkalAbhiH .
rudrAdityA vasavo ye ca sAdhyA vizve ' zvinau marutazcoSmapAzca . gandharvayakSAsurasiddhasaMghA vIkSante tvAM vismitAzcaiva sarve .
rUpaM mahat te bahuvaktranetraM mahAbAho bahubAhurupAdam . bahUdaraM bahudaMSTrAkarAlaM dRSTvA lokAH paravyathitAstathA ' ham .
nabhaHspRzaM dIptamanekavarNa vyAttAnanaM dIptavizAlanetram . dRSTvA hi tvAM pravyathitAntarAtmA dhRti na vindAmi zamaM ca viSNo .
daMSTrAkarAlAni ca te mukhAni dRSTvaiva kAlanalasaMnibhAni . dizo na jAne na labhe ca zarma prasIda deveza jagannivAsa .
amI ca tvAM dhRtarASTrasya putrAH sarve sahaivAvanipAlasaMdhaiH . bhISmo droNaH sUtaputrastathAsau sahAsmadIyairapi yodhamukhyaiH .
vaktrANi te tvaramANA vizanti daMSTrAkarAlAni bhayAnakAni . kecid vilagnA dazanAntareSu saMdRzyante cUrNitairuttamAGgaiH .
yathA nadInAM bahavo ' mbuvegAH samudramevAbhimukhA dravanti . tathA tavAmI naralokavIrA vizanti vaktrANyabhivijvalanti .
yathA pradIptaM jvalanaM pataGgA vizanti nAzAya samRddhavegAH . stavApi vaktrANi samRddhavegAH .
llokAn samagrAn vadanairvvaladiH . tejobhirApUryaM jagat samagraM bhAsastavocAH pratapanti viSNo .
AkhyAhi me ko bhavAnugrarUpo namo ' stu te devavara prasIda . vijJAtumicchAmi bhavantamAdyaM na hi prajAnAmi tava pravRttim .
zrIbhagavAnuvAca kAlo ' smi lokakSayakRtpravRddho lokAn samAhartumiha pravRttaH . Rte ' pi tvAM na bhaviSyanti sarve ye ' vasthitAH pratyanIkeSu yodhAH . .32
tasmAt tvamuttiSTha yazo labhasva jitvAzatrUn bhuikSva rAjyaM samRddham . mayaivaite nihatAH pUrvameva nimittamAtraM bhava savyasAcin .
droNaM ca bhISmaM ca jayadrathaM ca karNaM tathAnyAnapi yodhavIrAn . mayA hatAMstvaM jahi mA vyathiSThA yudhyasva tejAsi raNe sapatnAn . .34
saMjaya uvAca etacchrutvA vacanaM kezavasya kRtAJjalirvepamAnaH kirITI . manaskRtvA bhUya evAha kRSNaM sagadgada bhItabhItaH praNamya .
arjuna uvAca sthAne hRSIkeza tava prakIrtyA jagat prahaSyatyanurajyate ca . rakSAMsi bhItAni dizo dravanti sarve namasyanti ca siddhasaMghA : .
kasmAcca te na nameran mahAtman garIyase brahmaNo ' pyAdikatrai . ananta deveza jagannivAsa tvamakSaraM sadasattatparaM yat .
stvamasya vizvasya paraM nidhAnam . vettAsi vedyaM ca paraM ca dhAma tvayA tataM vizvamanantarUpa .
vAyuryamo ' gnirvaruNaH zazAGkaH prajApatistvaM prapitAmahazca . namo namaste ' stu sahasrakRtva : punazca bhUyo ' pi namo namaste .
namaH purastAdatha pRSThataste namo ' stu te sarvata eva sarva . anantavIryAmitavikramastvaM sarvaM samApnoSi tato ' si sarvaH .
sakheti matvA prasabhaM yaduktaM he kRSNa he yAdava he sakheti . ajAnatA mahimAnaM tavedaM mayA pramAdAt praNayena vA ' pi . yaccAvahAsArthamasatkRto ' si vihArazayyAsanabhojaneSu . eko ' thavA ' pyacyuta tatsamakSaM tat kSAmaye tvAmahamaprameyam .
pitAsi lokasya carAcarasya tvamasya pUjyazca gururgarIyAn . na tvatsamo ' styabhyadhikaH kuto ' nyo lokatraye ' pyapratimaprabhAva .
tasmAt praNamya praNidhAya kAyaM prasAdaye tvAmahamIzamIDyam . piteva putrasya sakheva sakhyuH priyaH priyAyArhasi deva soDhum .
adRSTapUrvaM hRSIto ' smi dRSTvA bhayena ca pravyathitaM mano me . tadeva me darzaya devarUpaM prasIda deveza jaganivAsa .
micchAmi tvAM draSTumahaM tathaiva . tenaiva rUpeNa caturbhujena sahasravAho bhava vizvamUrte .
zrIbhagavAnuvAca mayA prasannena tavArjunedaM rUpaM paraM darzitamAtmayogAt . tejomayaM vizvamanantamAdyaM yanme tvadanyena na dRSTapUrvam .
na ca kriyAbhirna tapobhiruyaiH evaMrUpaH zakya ahaM nRloke draSTuM tvadanyena kurupravIra .
mA te vyathA mA ca vimUDhabhAvo dRSTvA rUpaM ghoramIdRGmamedam . vyapetabhI : prItamanAH punastvaM tadeva me rUpamidaM prapazya .
saMjaya uvAca ityarjunaM vAsudevastathoktvA svakaM rUpaM darzayAmAsa bhUyaH . AzvAsayAmAsa ca bhItamenaM bhUtvA punaH saumyavapurmahAtmA .
arjuna uvAca dRSTvedaM mAnuSaM rUpaM tava saumyaM janArdana . idAnImasmi saMvRttaH sacetAH prakRtiM gataH .
zrIbhagavAnuvAca sudurdarzamidaM rUpaM dRSTavAnasi yanmama . devA apyasya rUpasya nityaM darzanakAkSiNaH .
nAhaM vedairna tapasA na dAnena na cejyayA . zakya evaMvidho duSTuM dRSTavAnasi mAM yathA . .
bhaktyA tvananyayA zakya ahamevaMvidho ' rjuna . jJAtuM draSTuM ca tattvena praveSTuM ca paraMtapa .
matkarmakRnmatparamo madbhaktaH saGgavarjitaH . nirvairaH sarvabhUteSu yaH sa mAmeti pANDava .
vaizampAyana uvAca tato ghorataraH zabdo vana samabhavat tadA . bhImasenArjunau dRSTvA kSatriyANAmamarSiNAm .
teSAM dhvajAcANyabhivIkSya rAjA svayaM durAtmA narapuGgavAnAm . jayadratho yAjJasenImuvAca rathe sthitAM bhAnumatI hataujAH .
AyAntIme paJca rathA mahAnto manye ca kRSNe patayastavaite . sA jAnatI khyApaya naH sukezi paraM paraM pANDavAnAM rathastham .
draupadyuvAca ranAyuSyaM karma kRtvAtighoram . ete vIrAH patayo me sametA na vaH zeSaH kazcidihAsti yuddhe .
AkhyAtavyaM tveva sarvaM mumUrSormayA tubhyaM pRSTayA dharma eSaH . na me vyathA vidyate tvadbhayaM vA sampazyantyAH sAnujaM dharmarAjam .
yasya dhvajAce nadato mRdaGgo nandopanandau madhurau yuktarUpau . etaM svadharmArthavinizcayajJaM sadA janAH kRtyavanto ' nuyAnti .
ya eSa jAmbUnadazuddhagauraH pracaNDaghoNastanurAyatAkSaH . etaM kuruzreSThatamaM vadanti yudhiSThiraM dharmasutaM pati me .
apyeSa zatroH zaraNAgatasya dadyAt prANAn dharmacArI nRvIraH . parehyenaM mUDha javena bhUtaye tvamAtmanaH prAJjalinyastazastraH .
athApyenaM pazyasi yaM rathasthaM mahAbhujaM zAlamiva pravRddham . saMdaSTauSThaM bhRkuTIsaMhatabhravaM vRkodaro nAma patirmamaiSaH .
AjAneyA balinaH sAdhu dAntA mahAbalAH zUramudAvahanti . etasya karmANyatimAnuSANi bhImeti zabdo ' sya gataH pRthivyAm .
nAsyAparAddhAH zeSamavApnuvanti nAyaM vairaM vismarate kadAcit . vairasyAntaM saMvidhAyopayAti pazcAcchAntiM na ca gacchatyatIva .
dhanurdharAtryo dhRtimAn yazasvI jitendriyo vRddhasevI nRvIraH . bhrAtA ca ziSyazca yudhiSThirasya dhanaMjayo nAma patirmamaiSaH .
yo vai na kAmAnna bhayAnna lobhAt tyajed dharmaM na nRzaMsaM ca kuryAt . sa eSa vaizvAnaratulyatejAH kuntIsutaH zatrusahaH pramAthI .
yaH sarvadharmArthavinizcayajJo bhayArtAnAM bhayahartA manISI . yasyottamaM rUpamAhuH pRthivyAM yaM pANDavAH parirakSanti sarve . prANairgarIyAMsamanuvrataM vai sa eSa vIro nakulaH patirma .
yaH khaDgayodhI laghucitrahasto mahAMzca dhImAn sahadevo ' dvitIyaH . yasyAdya karma drakSyase mUDhasattva zatakratorvA daityasenAsu saMkhye . zUraH kRtAstro matimAn manasvI priyaGkaro dharmasutasya rAjJaH .
ya eSa candrArkasamAnatejA jaghanyajaH pANDavAnAM priyazca . buddhyA samo yasya naro na vidyate vaktA tathA satsu vinizcayajJaH .
sa eSa zUro nityamamarSaNapazca dhImAn prAjJaH sahadevaH patirma . tyajet prANAn pravizeddhavyavAha na tvevaiSa vyAhared dharmabAhyam . sadA manasvI kSatradharme ratazca kuntyAH prANairiSTatamo nRvIraH .
vizIryantIM nAvamivArNavAnte ratnAbhipUrNAM makarasya pRSThe . senAM tavemAM hatasarvayodhAM vikSobhitAM drakSyasi pANDuputraiH .
ityete vai kathitAH pANDuputrA yAMstvaM mohAdavamanya pravRttaH . yadyetebhyo mucyase ' riSTadehaH punarjanma prApsyase jIva eva .
vaizampAyana uvAca styaktvA trastAn prAJjalIMstAn padAtIn . rathAnIkaM zaravarSAndhakAraM cakruH kruddhAH sarvataH saMnigRhya .
bhISma uvAca acalo vRSakazcaiva sahitau bhrAtarAvubhau . rathau tava durAdharSI zatrUn vidhvaMsayiSyataH .
balavantau naravyAghrau dRDhakrodhau prahAriNau . gAndhAramukhyau taruNau darzanIyau mahAbalau .
sakhA te dayito nityaM ya eSa raNakarkazaH . utsAhayati rAjaMstvAM vigrahe pANDavaiH saha .
paruSaH katthano nIcaH karNo vaikartanastava . mantrI netA ca bandhuzca mAnI cAtyantamucchritaH .
eSa karNo na cApyatiratho raNe . viyuktaH kavacenaiSa sahajena vicetanaH . kuNDalAbhyAM ca divyAbhyAM viyuktaH satataM ghRNI . abhizApAcca rAmasya brAhmaNasya ca bhASaNAt .
karaNAnAM viyogAcca tena me ' rdharatho mataH . naiSa phAlgunamAsAdya punarjIvan vimokSyase .
tato ' bravIt punardoNaH sarvazastrabhRtAM varaH . evametad yathA ' ' tya tvaM na mithyAsti kadAcana .
naiva rathaH raNe raNe ' bhimAnI ca vimukhazcApi dRzyate . ghRNI karNaH pramAdI ca tena me ' rdharatho mataH .
etaccachrutvA tu rAdheyaH krodhAdutphAlya locane . uvAca bhISmaM rAdheyastudan vAgbhiH pratodavat .10
pitAmaha yatheSTaM mAM vAkzarairupakRntasi . anAgasaM sadA dveSAdevameva pade pade .
marSayAmi ca tat sarvaM duryodhanakRtena vai . tvaM tu mAM manyase mandaM yathA kApuruSaM tathA .
bhavAnardharatho mahyaM mato vai nAtra saMzayaH . sarvasya jagatazcaiva gAGgeyo na mRSA vadet .
kurUNAmahito nityaM na ca rAjA ' vabudhyate . ko hi nAma samAneSu rAjasUdArakarmasu .
tejovadhamimaM kuryAd vibhedayiSurAhave . yathA tvaM guNavidveSAdaparAgaM cikIrSasi .
na hAyanairna palitairna vittairna ca bandhubhiH . mahArathatvaM saMkhyAtuM zakyaM kSatrasya kaurava .
balajyeSThaM smRtaM kSatraM mantrajyeSThA dvijAtayaH . dhanajyeSThAH smRtA vaizyAH zUdrAstu vayasAdhikAH .
yathecchakaM svayaM brUyA rathAnatirathAMstathA . kAmadveSasamAyukto mohAt prakurute bhavAn .
duryodhana mahAbAho sAdhu samyagavekSyatAm . tyajyatAM duSTabhAvo ' yaM bhISmaH kilbiSakRt tava .
bhinnA hi senA nRpate duHsaMdheyA bhavatyuta . maulA hi puruSavyAghra kimu nAnAsamutthitAH .
eSAM dvaidhaM samutpannaM yodhAnAM yudhi bhArata . tejovadho naH kriyate pratyakSeNa vizeSataH .
rathAnAM kka ca vijJAnaM kva ca bhISmo ' lpacetanaH . ahamAvArayiSyAmi pANDavAnAmanIkinIm .
AsAdya mAmamodheSu gamiSyanti dizo daza . pANDavAH sahapaJcAlAH zArdUlaM vRSabhA iva .
kva ca yuddhaM vimardo vA mantre suvyAhatAni ca . kva ca bhISmo gatavayA mandAtmA kAlacoditaH .
ekAkI spardhate nityaM sarveNa jagata saha . na cAnyaM puruSaM kaMcinmanyate moghadarzanaH .
zrotavyaM khalu vRddhAnAmiti zAstranidarzanam . na tveva hyativRddhAnAM punarbAlA hi te matAH .
ahameko haniSyAmi pANDavAnAmanIkinIm . suyuddhe rAjazArdUla yazo bhISmaM gamiSyati .
kRtaH senApatistveSa tvayA bhISmo narAdhipa . senApatau yazo gantA na tu yodhAn kathaMcana .
nAhaM jIvati gAGgeye yotsye rAjan kathaMcana . hate bhISme tu yoddhAsmi sarvaireva mahArathaiH .
bhISma uvAca samudyato ' yaM bhAro me sumahAn sAgaropamaH . dhArtarASTrasya saMgrAme varSapUgAbhicintitaH .
tasminnabhyAgate kAle pratapte lomaharSaNe . mitho bhedo na me kAryastena jIvasi sUtaja .
na hyahaM tvadya vikramya sthaviro ' pi zizostava . yuddhazraddhAmahaM chindyAM jIvitasya ca sUtaja .
jAmadagnyena rAmeNa mahAstrANi vimuJcatA . na me vyathA kRtA kAcit tvaM tu me kiM kariSyasi .33
kAmaM naitat prazaMsanti santaH svabalasaMstavam . vakSyAmi tu tvAM saMtapto nihInakulapAMsana . .
sametaM pArthivaM kSatraM kAzirAjasvayaMvare . nirjityaikarathenaiva yAH kanyAstarasA hRtAH .
IdRzAnAM sahasrANi viziSTAnAmatho punaH . mayaikena nirastAni sasainyAni raNAjire .
tvAM prApya vairapuruSaM kurUNAmanayo mahAn . upasthito vinAzAya yatasva puruSo bhava .
yuddhyasva samare pArthaM yena vispardhase sahA drakSyAmi tvAM vinirmuktamasmAd yuddhAt sudurmate .
tamuvAca tato rAjA dhArtarASTraH pratApavAn . mAM samIkSasva gAGgeya kAryaM hi mahadudyatam .
cintyatAmidamekAgraM mama niHzreyasaM param . ubhAvapi bhavantau me mahat karma kariSyataH .
bhUyazca zrotumicchAmi pareSAM rathasattamAn . ye caivAtirathAstatra ye caiva rathayUthapAH .
balAbalamamitrANAM zrotumicchAmi kaurava . prabhAtAyAM rajanyAM vai idaM yuddhaM bhaviSyati .
gAndhAryuvAca kAmbojaM pazya durdharSaM kAmbojAstaraNocitam . zayAnamRSabhaskandhaM hataM pAMsuSu mAdhava .
yasya kSatajasaMdigghau bAhU candanabhUSitau . avekSya karuNaM bhAryA vilapatyatiduHkhitA .
imau tau parighaprakhyau bAhU zubhatalAGgulI . yayorvivaramApannAM na ratirmA purAjahAt .
kAM gatiM tu gamiSyAmi tvayA hInA janezvara . hatabandhuranAthA ca vepantI madhurasvarA .
Atape lAmyamAnAnAM vividhAnAmiva srajAm . kAntAnAmapi nArINAM zrIrjahAti na vai tanUH .
zayAnamabhitaH zUraM kAliGgaM madhusUdana . pazya dIptAGgadayugapratinaddhamahAbhujam .
mAgadhAnAmadhipati jayatsenaM janArdana . AvAryaM sarvataH patnyaH prarudatyaH suvihvalAH .
AsAmAyatanetrANAM susvarANAM janArdana . manaHzrutiharo nAdo mano mohayatIva me .
prakIrNavastrAbharaNA rudatyaH zokakarzitAH . svAstIrNazayanepitA mAgadhyaH zerate bhuvi .
kosalAnAmadhipatiM rAjaputraM bRhadbalam . bhartAraM parivAryatAH pRthak praruditAH striyaH .
asya gAtragatAn bANAn kArNibAhubalArpitAn . uddharantyasukhAviSTA mUrchamAnAH punaH punaH .
AsAM sarvAnavadyAnAmAtapena parizramAt . pramlAnanalinAbhAni bhAnti vaktrANi mAdhava .
droNena nihatAH zUrAH zerate rucirAGgadAH . dhRSTadyumnasutAH sarve zizavo hemamAlinaH .
rathAgnyagAraM cApArciHzarazaktigadendhanam . droNamAsAdya nirdagdhAH zalabhA iva pAvakam .
tathaiva nihatAH zUrAH zerate rucirAGgadAH . droNenAbhimukhAH sarve bhrAtaraH paJca kekayAH .
taptakAJcanavarmANastAladhvajarathavrajAH . bhAsayanti mahIM bhAsA jvalitA iva pAvakAH .
droNena dupadaM saMkhye pazya mAdhava pAtitam . mahAdvipamivAraNye siMhena mahatA hatam .
pAJcAlarAjJo vimalaM puNDarIkAkSa pANDuram . AtapatraM samAbhAti zaradIva nizAkaraH .
etAstu drupadaM vRddhaM snuSA bhAryAzca duHkhitAH . dagdhvA gacchanti pAJcAlyaM rAjAnamapasavyataH .
dhRSTaketuM mahAtmAnaM cedipuGgavamaGganAH . droNena nihataM zUraM haranti hatacetasaH .
droNAstramabhihatyaiSa vimarde madhusUdana . maheSvAso hataH zete nadyA hata iva dumaH .
eSa cedipatiH zUro dhRSTaketurmahArathaH . zete vinihataH saMkhye hatvA zatrUn sahasrazaH .
vitudyamAnaM vihagaistaM bhAryAH paryupAsitAH . cedirAjaM hRSIkeza hataM sabalabAndhavam .
dAzA_putrajaM vIraM zayAnaM satyavikramam . AropyAGke rudantyetAzcedirAjavarAGganAH .
asya putraM hRSIkeza suvaktraM cArukuNDalam . droNena samare pazya nikRtaM bahudhA zaraiH .
pitaraM nUnamAjisthaM yuddhyamAnaM paraiH saha . nAjahAt pitaraM vIramadyApi madhusUdana .
evaM mamApi putrasya putraH pitaramanvagAt . duryodhanaM mahAbAho lakSmaNaH paravIrahA .
vindAnuvindAvAvantyau patitau pazya mAdhava . himAnte puSpitau zAlau marutA galitAviva . ye
kAJcanAGgadavarmANau bANakhaDgadhanurdharau . RSabhapratirUpAkSau zayAnau vimalasrajau .
avadhyAH pANDavAH kRSNa sarva eva tvayA saha . muktA droNabhISmAbhyAM karNAd vaikartanAt kRpAt .30 duryodhanAd droNasutAt saindhavAcca jayadrathAt . somadattAd vikarNAca zUrAca kRtavarmaNaH .
ye hanyuH zastravegena devAnapi nararSabhAH . ta ime nihatAH saMkhye pazya kAlasya paryayam .
nAtibhAro ' sti daivasya dhruvaM mAdhava kazcana . yadime nihatAH zUrAH kSatriyaiH kSatriyarSabhAH .
tadaiva nihatAH kRSNa mama putrAstarasvinaH . yadaivAkRtakAmastvamupaplavyaM gataH punaH .
zAntanozcaiva putreNa prAjJena vidureNa ca . tadaivoktAsmi mA snehaM kuruSvAtmasuteSviti .
tayohi darzanaM naitanmithyA bhavitumarhati . acireNaiva me putrA bhasmIbhUtA janArdana .
vaizampAyana uvAca ityuktvA nyapatad bhUmau gAndhArI zokamUrchitA . duHkhopahatavijJAnA dhairyamutsRjya bhArata .
tataH kopaparItAGgI putrazokapariplutA . jagAma zauri doSeNa gAndhArI vyathitendriyA .
gAndhAryuvAca pANDavA dhArtarASTrAzca dagdhAH kRSNa parasparam . upekSitA vinazyantastvayA kasmAjjanArdana .
zaktena bahubhRtyena vipule tiSThatA bale . ubhayatra samarthena zrutavAkyena caiva ha .
icchatopekSito nAzaH kurUNAM madhusUdana . yasmAt tvayA mahAbAho phalaM tasmAdavApnuhi .
patizuzrUSayA yanme tapaH kiMcidupArjitam . tena tvAM duravApena zapsye cakragadAdhara .
yasmAt parasparaM anto jJAtayaH kurupANDavAH . upekSitAste govinda tasmAjjJAtIn vadhiSyasi .
tvamapyupasthite varSe SaTtriMze madhusUdana . hatajJAtirhatAmAtyo hataputro vanecaraH . anAthavadavijJAto lokeSvanabhilakSitaH . kutsitenAbhyupAyena nidhanaM samavApsyasi .
tavApyevaM hatasutA nihatajJAtibAndhavAH . striyaH paripatiSyanti yathaitA bharatastriyaH .
vaizampAyana uvAca tacchrutvA vacanaM ghoraM vAsudevo mahAmanAH . uvAca devIM gAndhArImISadabhyutsmayanniva . jAne ' hametadapyevaM cIrNaM carasi kSatriye . daivAdeva vinazyanti vRSNayo nAtra saMzayaH .
saMhartA vRSNicakrasya nAnyo mad vidyate zubhe . avadhyAste narairanyairapi vA devadAnavaiH . parasparakRtaM nAzamataH prApsyanti yAdavAH .
ityuktavati dAzArhe pANDavAsrastacetasaH . babhUvu zasaMvignA nirAzAzcApi jIvite .
vaizampAyana uvAca tataH kuntIsuto rAjA paurajAnapadaM janam . pUjayitvA yathAnyAyamanujajJe gRhAn prati .
sAntvayAmAsa nArIzca hatavIrA hatezvarAH . vipulairarthadAnaiH sa tadA pANDusuto nRpaH .
so ' bhiSikto mahAprAjJaH prApya rAjyaM yudhiSThiraH . avasthApya narazreSThaH sarvAH svaprakRtIstathA .
dvijemyo guNamukhyebhyo naigamebhayazca sarvazaH . pratigRhyAziSo mukhyAstathA dharmabhRtAM varaH .
uSitvA zarvarI : zrImAn paJcAzanagarottame . samaya kauvAgyasya sasmAra puruSarSabhaH .
sa niryayau gajapurAd yAjakaiH parivAritaH . dRSTvA nivRttamAdityaM pravRtaM cottarAyaNam .
dhRtaM mAlyaM ca gandhAMzca kSaumANi ca yudhiSThiraH . candAnAgurumukhyAni tathA kAlIyakAnyapi . prasthApya pUrvaM kaunteyo bhISmasaMskaraNAya vai . mAlyAni ca varAhA/Ni ratAni vividhAni ca .
dhRtarASTra puraskRtya gAndhArI ca yazasvinIm . mAtaraM ca pRthAM dhImAn bhrAtR/zca puruSarSabhAn . janArdanenAnugato vidureNa ca dhImatA . yuyutsunA ca kauravyo yuyudhAnena vA vibho . mahatA rAjabhogena pAribaheNa saMvRtaH . stUyamAno mahAtejA bhISmasyAgnAnanuvrajan .
nizcakAma purAt tasmAd yathA devapatistathA . AsasAda kurukSetra tataH zAntanavaM nRpaH .
upAsyamAnaM vyAsena pArAzaryeNa dhImatA . nAradena ca rAjarSe devalenAsitena ya . hataziSTairnRpaizcAnyairnAnAdezasamAgataH . rakSibhizca mahAtmAnaM rakSyamANaM samantataH . zayAnaM vIrazayane dadarza nRpatistataH . tato rathAdavAtIrya bhrAtRbhiH saha dharmarAT . abhavAdyAtha kaunteyaH pitAmahamariMdama . dvaipAyanAdIn viprAMzca taizca pratyabhinanditaH .
Rtvigbhirbrahmakalpaizca bhrAtRbhiH saha dharmajaH . AsAdya zaratalpasthamRSibhiH parivAritam .
abravId bharatazreSThaM dharmarAjo yudhiSThiraH . bhrAtRbhiH saha kauravyaH zayAnaM nimnagAsutam . yudhiSThiro ' haM nRpate namaste jAhnavIsuta . zRNoSi cenmahAbAho brUhi kiM karavANi te .
prApto ' smi samaye rAjannagnInAdAya te vibho . AcAryAn brAhmaNAMzcaiva Rtvijo bhrAtarazca me . putrazva te mahAtejA dhRtarASTro janezvaraH . upasthitaH sahAmAtyo vAsudevazva vIryavAn .
hataziSTAzva rAjAnaH sarvaM ca kurujAMgalAH . tAn pazya narazArdUla samunmIlaya locane .
yacceha kiMcit kartavye tatsarvaM prApitaM mayA . yathoktaM bhavatA kAle sarvameva ca tat kRtam .
vaizampAyana uvAca evamuktastu gAGgeyaH kuntIputreNa dhImatA . dadarza bhAratAn sarvAn sthitAn samparivArya ha .
tatazva taM balI bhISmaH pragRhma vipulaM bhujam . udyanmeghasvaro vAgmI kAle vacanamabravIt .
diSTyA prApto ' si kaunteya sahAmAtyo yudhiSThira . parivRtto hi bhagavAn sahasrAMzurdivAkaraH .
aSTapaJcAzataM rAjyaH zayAnasyAdya me gatAH . zareSu nizitAgreSu yathA varSazata tathA .
mAgho ' yaM samanuprApto mAsaH saumyo yudhiSThira . tribhAgazeSaH pakSo ' yaM zuklo bhavitumarhati .
evamuktvA tu gAGgeyo dharmaputraM yudhiSThiram . dhRtarASTramathAmanJya kAle vacanamabravIt .
bhISma uvAca rAjan viditadharmo ' si sunirNItArthasaMzayaH . bahuzrutA hi te viprA bahavaH paryupAsitAH .
vedazAsrANi sarvANi dharmozca manujezvara . vedAMzca caturaH sarvAn nikhilenAnubuddhyase .
na zocitavyaM kauravya bhavitavyaM hi tat tathA . zrutaM devarahasyaM te kRSNadvaipAyanAdapi .
yathA pANDoH sutA rAjaMstathaiva tava dharmataH . tAn pAlaya sthito dharme guruzuzrUSaNe ratAn .
dharmarAjo hi zuddhAtmA nideze sthAsyate tava . AnRzaMsyaparaM hyenaM jAnAmi guruvatsalam .
taba putrA durAtmAnaH krodhalobhaparAyaNAH . IrSyAbhibhUtA durvRttAstAn na zocitumarhasi .
vaizampAyana uvAca etAvaduktvA vacanaM dhRtarASTra manISiNam . vAsudevaM mahAbAhumabhyabhASata kauravaH .
bhISma uvAca bhagavan devadeveza surAsuranamaskRta . trivikrama namastubhyaM zaGkhacakragadAdhara .
vAsudevo hiraNyAtmA puruSaH savitA virAT . jIvabhUto ' nurUpastvaM paramAtmA sanAtana .
trAyasva puNDarIkAkSa puruSottama nityazaH . anujAnIhi mAM kRSNa vaikuNTha puruSottama . rakSyAzca te pANDaveyA bhavAn yeSAM parAyaNam .
uktavAnasmi durbuddhiM mandaM duryodhanaM tadA . yataH kRSNastato dharmo yato dharmastato jayaH .
vAsudevena tIrthena putra saMzAmya pANDavaiH . saMdhAnasya paraH kAlastaveti ca punaH punaH .
na ca me tad vaco mUDhaH kRtavAn sa sumandadhIH . ghAtayitveha pRthivIM tataH sa nidhanaM gataH .
tvAM tu jAnAmyahaM devaM purANamRSisattamam . nareNa sahitaM deva vadaryAM suciroSitam .
tathA me nAradaH prAha vyAsazca sumahAtapAH . naranArAyaNAvetau sambhUtau manujeSviti .
sa mAM tvamanujAnIhi kRSNa mokSye kalevaram . tvayAha samanujJAto gaccheyaM paramAM gatim .
vAsudeva uvAca anujJAnAmi bhISma tvAM vasUn prApnuhi pArthiva . na te ' sti vRjinaM kiMcidihaloke mahAdyute .
pitRbhakto ' si rAjarSe mArkaNDeya ivAparaH . tena mRtyustava vaze sthito bhRtya ivAnataH .
vaizampAyana uvAca evamuktastu gAGgeyaH pANDavAnidamabravIt . dhRtarASTramukhAMzcapi sarvozca suhRdastathA .
prANAnutsraSTumicchAmi tatrAnujJAtumarhatha . satyeSu yatitavyaM vaH satyaM hi paramaM balam .
AnRzaMsyaparairbhAvyaM sadaiva niyatAtmabhiH . brahmaNyairdharmazIlaizca taponityaizca bhAratAH .
ityuktvA suhRdaH sarvAn sampariSvajya caiva hA punarevAbravId dhImAn yudhiSThiramidaM vacaH . brAhmaNAzcaiva te nityaM prAjJAzcaiva vizeSataH . AcAryA Rtvijazcaiva pUjanIyA janAdhipa .
yudhiSThira uvAca kimAhurdaivataM viprA rAjAnaM bharatarSabha . manuSyANAmadhipatiM tanme brUhi pitAmaha .
bhISma uvAca atrApyudAharantImamitihAsaM purAtanam . bRhaspatiM vasumanA yathA papraccha bhArata . .
rAjA vasumanA nAma kausalyo dhImatAM varaH . maharSi kila papraccha kRtaprajJaM bRhaspatim .
sarvaM vainayikaM kRtvA vinayajJo bRhaspatim . dakSiNAnantaro bhUtvA praNamya vidhipUrvakam . vidhiM papraccha rAjyasya sarvalokahite rataH . prajAnAM sukhamanvicchan dharmazIlaM bRhaspatim .
vasumanA uvAca kena bhUtAni vardhante kSayaM gacchanti kena vA . kamarcanto mahAprAjJa sukhamavyayamApnuyuH . evaM pRSTo mahAprAjJaH kausalyenAmitaujasA . rAjasatkAramavyagraM zazaMsAsmai bRhaspatiH .
bRhaspatiruvAca rAjamUlo mahAprAjJa dharmo lokasya lakSyate . prajA rAjabhayAdeva na khAdanti parasparam .
rAjA hyevAkhilaM lokaM samudIrNaM samutsukam . prasAdayati dharmeNa prasAdya ca virAjate .
yathA hyanudaye rAjan bhUtAni zazisUryayoH . andhe tamasi majjeyurapazyantaH parasparam . yathA hyanudake matsyA nirAkrande vihaGgamAH . vihareyuryathAkAmaM vihiMsantaH punaH punaH . vimathyAtikrameraMzca viSahyApi parasparam . abhAvamacireNaiva gaccheyurnAtra saMzayaH . evameva vinA rAjJA vinazyeyurimAH prajAH . andhe tamasi majjeyuragopAH pazavo yathA .
hareyurbalavanto ' pi durbalAnAM parigrahAn hanyukyacchamAnAMzca yadi rAjA na pAlayet .
mamedamiti loke ' smin na bhavet samparigrahaH . na dArA na ca putraH syAnna dhenaM na parigrahaH .
viSvaglopaH pravarteta yadi rAjA na pAlayet . mamedamiti loke ' smin na bhavet samparigrahaH . yAnaM vastramalaGkArAn ratnAni vividhAni ca .
hareyuH sahasA pApA yadi rAjA na pAlayet . pated bahuvidhaM zastraM bahudhA dharmacAriSu .
adharmaH pragRhItaH syAd yadi rAjA na pAlayet . mAtaraM pitaraM vRddhamAcAryamatithiM gurum .
kli znIyurapi hiMsyurvA yadi rAjA na pAlayet . vadhabandhapiraklezo nityamarthavatAM bhavet .
mamatvaM ca na vindeyuryadi rAjA na pAlayet . antAzcAkAla eva syurloko ' yaM dasyusAd bhavet .
pateyurnarakaM ghoraM yadi rAjA na pAlayet . na yonidoSo varteta na kRSirna vaNikpathaH . majjed dharmastrayI na syAd yadi rAjA na pAlayet .
na yajJAH sampravarteyurvidhivat svAptadakSiNAH . na vivAhAH samAjo vA yadi rAjA na pAlayet .
na vRSA : sampravarteran na madhyeraMzca gargarAH . ghoSAH praNAzaM gaccheyuryadi rAjA na pAlayet .
trastamudvignahRdayaM hAhAbhUtamacetanam . kSaNena vinazet sarvaM yadi rAjA na pAlayet .
na saMvatsarasatrANi tiSTheyurakutobhayAH . vidhivad dakSiNAvanti yadi rAjA na pAlayet .
brAhmaNAzcaturo vedAn nAdhIyoraMstapasvinaH . vidyAsnAtA vratasnAtA yadi rAjA na pAlayet .
na labhed dharmasaMzleSaM hataviprahato janaH . hartA svasthendriyo gacched yadi rAjA na pAlayet .
hastAddhastaM parimuSed bhidyeran sarvasetavaH . bhayArta vidravet sarvaM yadi rAjA na pAlayet .
anayAH sampravarteran bhaved vai varNasaMkaraH . durbhikSamAvized rASTraM yadi rAjA na pAlayet .
vivRtya hi yathAkAmaM gRhadvArANi zerate . manuSyA rakSitA rAjJA samantAdakutobhayAH . .
nAkruSTaM sahate kazcit kuto vA hastalAghavam . yadi rAjA na samyag gAM rakSayatyapi dhArmikaH .
striyazcapuruSA mArga sarvAlaGkArabhUSitAH . nirbhayAH pratipadyante yadi rakSati bhUmipaH .
dharmameva prapadyante na hiMsanti parasparam . anugRhNanti cAnyonyaM yadA rakSati bhUmipaH .
yajante ca mahAyajJaistrayo varNAH pRthagvidhaiH . yuktAzcAdhIyate vidyAM yadA rakSati bhUmipaH .
vArtAmUlo hyayaM lokastrayyA vai dhArya te sadA . tat sarvaM vartate samyag yadA rakSati bhUmipaH .
yadA rAjA dhuraM zreSThAmAdAya vahati prajAH . mahatA balayogena tadA lokaH prasIdati .
yasyAbhAvena bhUtAnAmabhAvaH syAt samantataH . bhAve ca bhAvo nityaM syAt kastaM na pratipUjayet .
tasya yo vahate bhAraM sarvalokabhayAvaham . tiSThan priyahite rAjJa ubhau lokAvimau jayet .
yastasya puruSaH pApaM manasApyanucintayet . asaMzayamiha kliSTaH pretyApi narakaM vrajet .
na hi jAtvavamantavyo manuSya iti bhUmipaH . mahatI devatA hyeSA nararUpeNa tiSThati .
kurute paJcarUpANi kAlayuktAni yaH sadA . bhavatyagnistathA ' ' dityo mRtyurvaizravaNo yamaH .
yadA hyAsIdata : pApAn dahatyugreNa tejasA . mithyopacarito rAjA tadA bhavati pAvakaH .
yadA pazyati cAreNa sarvabhUtAni bhUmipaH . kSemaM ca kRtvA vrajati tadA bhavati bhAskaraH .
azucIzca yadA kruddhaH kSiNoti zatazo narAn . saputrapautrAn sAmAtyAMstadA bhavati so ' ntakaH .
yadA tvadhArmikAn sarvAMstIkSNairdaNDainiyacchati . dhArmikAMzcAnugRhNAti bhavatyatha yamastadA .
yadA tu dhanadhArAbhistarpayatyupakAriNaH . Acchinatti na ratnAni vividhAnyapakAriNAm . zriyaM dadAti kasmaicit kasmAccidapakarSati . tadA vaizravaNo rAjA loke bhavati bhUmipaH .
nAsyApavAde sthAtavyaM dakSeNAklizkarmaNA . dharmyamAkAGkSatA lokamIzvarasyAnasUyatA . na hi rAjJaH pratIpAni kurvan sukhamavApnuyAt . putro bhrAtA vayasyo vA yadyapyAtmasamo bhavet .
kuryAt kRSNagatiH : zeSaM jvalito ' nilasArathiH . na tu rAjAbhipannasya zeSaM kvacana vidyate .
tasya sarvANi rakSyANi dUrataH parivarjayet . mRtyoriva jugupseta rAjasvaharaNAnnaraH .
nazyedabhimRzan sadyo mRgaH kUTamiva spRzan . Atmasvamiva rakSeta rAjasvamiha buddhimAn .
mahAntaM narakaM ghoramapratiSThamacetanam . patanti cirarAtrAya rAjavittApahAriNaH .
rAjA bhojo virAT samrATa kSatriyo bhUpatirnRpaH . ya ebhiH stUyate zabdaiH kastaM nArcitumarhati .
tasmAd bubhUSurniyato jitAtmA niyatendriyaH . medhAvI smRtimAn dakSaH saMzrayeta mahIpatim .
kRtajJaM prAjJamakSudraM dRDhabhaktiM jitendriyam . dharmanityaM sthitaM nItyaM mantriNaM pUjayennRpaH .
dRDhabhaktiM kRtaprajJaM dharmajJaM saMyatendriyam . zUramakSudrakarmANaM niSiddhajanamAzrayet .
rAjA pragalbhaM kurute manuSyaM rAjA kRzaM vai kurute manuSyam . rAjAbhipannasya kutaH sukhAni rAjAbhyupetaM sukhinaM karoti .
rAjA prajAnAM hRdayaM garIye gatiH pratiSThA sukhamuttamaM ca . samAzritA lokamimaM paraM ca jayanti samyak puruSA narendra .
narAdhipazcApyanuziSya medinI damena satyena ca sauhRdena . mahadbhiriSTvA kratubhirmahAyarzA striviSTape sthAnamupaiti zAzvatam .
sa evamukto ' GgirasA kausalyo rAjasattamaH . prayatnAt kRtavAn vIraH prajAnAM paripAlanam .
yudhiSThira uvAca dhaninazcAdhanA ye ca vartayante svatantraNaH . sukhaduHkhAgamasteSAM kaH kathaM vA pitAmaha .
bhISma uvAca atrApyudAharantImamitihAsaM purAtanam . zampAkeneha muktena gItaM zAntigatena ca .
abravInmAM purA kazcid brAhmaNastyAgamAzritaH . klizyamAnaH kudAreNa kucailena bubhukSayA . .
utpannamiha loke vai janmaprabhRti mAnavam . vividhAmanyupavartante duHkhAni ca sukhAni ca . .
tayorekatare mArge yadenamabhisannayet . na sukhaM prApya saMhaSyennAsukhaM prApya saMjvaret .
na vai carasi yacchreya Atmano vA yadIziSe . akAmAtmApi hi sadA dhuramudyamya caiva ha .
akiMcanaH paripatan sukhamAsvAdayiSyasi . akiMcanaH sukhaM zete samuttiSThati caiva ha .
AkiMcanyaM sukhaM loke pathyaM zivamanAmayam . anamitrapatho hyeSa durlabhaH sulabho mataH .
akiMcanasya zuddhasya upapannasya sarvataH . avekSamANastrIllokAn na tulyamiha lakSaye .
AkiMcanyaM ca rAjyaM ca tulayA samatolayam . atyaricyata dAriyaM rAjyAdapi guNAdhikam .
AkiMcanye ca rAjye ca vizeSaH sumahAnayam . nityodvigno hi dhanavAn mRtyorAsyagato yathA .
naivasyAgnirna cAriSTo na mRtyunaM ca dasyavaH . prabhavanti dhanatyAgAd vimuktasya nirAziSaH .
taM vai sadA kAmacaramanupastIrNazAyinam . bAhUpadhAnaM zAmyantaM prazaMsanti divaukasaH .
dhanavAn krodhalobhAbhyAmAviSTo naSTacetanaH . tiryagIkSaH zuSkamukhaH pApako bhRkuTImukhaH .
nirdazanadharoSThaM ca kruddho dAruNabhASitA . kastamicchet paridraSTuM dAtumicchati cenmahIm .
zriyA hyabhIkSNaM saMvAso mohayatyavicakSaNam . sA tasya cittaM harati zAradAbhramivAnilaH . athainaM rUpamAnazca dhanamAnazca vindati .
abhijAto ' smi siddho ' smi nAsmi kevalamAnuSaH . ityebhiH kAraNaistasya tribhizcittaM pramAdyati .
samprasaktamanA bhogAn visRjya pitRsaMcitAn . parikSINaH parasvAnAmAdAnaM sAdhu manyate .
tamatikrAntamaryAdamAdadAnaM tatastataH . pratiSedhanti rAjAno lubdhA mRgAmiveSubhiH .
evametAni duHkhAni tAni tAnIha mAnavam . vividhAnyupapadyante gAtrasaMsparzajAnyapi .
teSAM paramaduH : khAnAM buddhyA bhaiSajyamAcaret . lokadharmamavajJAya dhruNAvAmadhruvaiH saha .
nAtyaktvA sukhamApnoti nAtyaktvA vindate param . nAtyaktvA cAbhayaH zete tyaktvA sarvaM sukhI bhava .
ityeddhAstinapure brAhmaNenopavarNitam . zampAkena purA mahyaM tasmAt tyAgaH paro mataH .
saMjaya uvAca tataH sa sAtyakirthImAn mahAtmAvRSNipuGgavaH . sudarzanaM nihatyAjau yantAraM punarabravIt .
rathAzvanAgakalilaM zarazaktyUmimAlinam . khaGgamatsyaM gadAgrAhaM zUrAyudhamahAsvanam . prANApahAriNaM raudraM vAdivotkruSTanAditam . yodhAnAmasukhasparze durdharSamajayaiSiNAm . tIrNAH sma dustaraM tAta droNAnIkamahArNavam . jalasaMdhabalenAjau puruSAdairivAvRtam . ato ' nyat pRtanAzeSaM manye kunadikAmiva . tartavyAmalpasalilAM codayAzvAnasambhramam .
hastaprAptamahaM manye sAmprataM savyasAcinam . nirjitya durgharaM droNaM sapadAnugamAhave .
hArdikyaM yodhavarye ca manye prAptaM dhanaMjayam . na hi me jAyate trAso dRSTvA sainyAnyanekazaH .
vaDheriva pradIptasya vane zuSkatRNolape . pazya pANDavamukhyena yAtAM bhUmi kirITinA .
pattyazvarathanAgaughaiH patitairviSamIkRtAm . dravate tad yathA sainyaM tena bhagnaM mahAtmanA .
rathaiviparidhAvadbhirgajairazcaizca sArathe . kauzeyAruNasaMkAzametadudbhUyate rajaH .
abhyAzasthamahaM manye zvetAzvaM kRSNAsArathim . sa eSa zrUyate zabdo gANDIvasyAmitaujasaH .
yAdRzAni nimittAni mama prAdurbhavanti vai . anastaMgata Aditye hantA saindhavamarjunaH .
zanairvizrambhayannazvAn yAhi yatrArivAhinI . yaute satalatrANAH suyodhanapurogamAH .
daMzitAH krUrakarmANaH kAmbojA yuddhadurmadAH . zarabANAsanadharA yavanAzca prahAriNaH .
zakAH kirAtA daradA barbarAstAmraliptakAH . anye ca bahavo mlecchA vividhAyudhapAmayaH .
yaute satalatrANAH suyodhanapurogamAH . mAmevAbhimukhAH sarve tiSThanti samarArthinaH .
etAn sarathanAgAzvAn nihatyAjau sapattinaH . idaM durge mahAghoraM tIrNamevopadhAraya .
sUta uvAca na sambhramo me vArSNeya vidyate satyavikrama . yadyapi syAt tava kruddho jAmadagnyo ' grataH sthitaH .
droNo vA rathinAM zreSThaH kRpo madrezvaro ' pi vA . tathApi sambhramo na syAt tvAmAzritya mahAbhuja .
tvayA subahavo yuddhe nirjitAH zatrusUdana . daMzitAH krUrakarmANaH kAmbojA yuddhadurmadAH .
zarabANAsanadharA yavanAzca prahAriNaH . zakAH kirAtA daradA barbarAstAmraliptakAH .
anye ca bahavo mlecchA vividhAyudhapANayaH . na ca me sambhramaH kazcid bhUtapUrvaH kathaMcana .
kimutaitat samAsAdya dhIrasaMyugagoSpadam . AyuSman katareNa tvAM prApayAmi dhanaMjayam .
keSAM kruddho ' si vArSNeya keSAM mRtyurupasthitaH . keSAM saMyamanImadya gantumutsahate manaH .
ke tvAM yudhi parAkrAntaM kAlAntakayamopamam . dRSTvA vikramasampannaM vidraviSyanti saMyuge . keSAM vaivasvato rAjA smarate ' dya mahAbhuja .
sAtyakiruvAca muNDAnetAn haniSyAmi dAnavAniva vAsavaH . pratijJA pArayiSyAni kAmbojAneva mAM vaha .
adyaiSAM kadanaM kRtvA priyaM yAsyAmi pANDavam . adya drakSyanti me vIrye kauravAH sasuyodhanAH .
muNDAnIke hate sUta sarvasainyeSu cAsakRt . adya kauravasainyasya dIryamANasya saMyuge . zrutvA virAvaM bahudhA saMtapsyati suyodhanaH . adya pANDavamukhyasya zvetAzvasya mahAtmanaH . AcAryasya kRtaM mArge darzayiSyAmi saMyuge . adya mANanihatAn yodhamukhyAn sahasrazaH . dRSTvA duryodhano rAjA pazcAttApaM gamiSyati . adya me kSiprahastasya kSipataH sAyakottamAn . alAtacakrapratimaM dhanurdrakSyanti kauravAH . matsAyakacitAGgAnAM rudhiraM sravatA muhuH . sainikAnAM vadhaM dRSTvA saMtapsyati suyodhanaH .
adya me kruddharUpasya nighnatazca varAn varAn . dvirarjunamimaM lokaM maMsyate ' dya suyodhanaH . adya rAjasahasrANi nihatAni mayA raNe . dRSTvA duryodhano rAjA saMtapsyati mahAmRdhe . adha snehaM ca bhaktiM ca pANDaveSu mahAtmasu . hattvA rAjasahasrANi darzayiSyAmi rAjasu . valaM vIrye ka - tajJatvaM mama jJAsyanti kauravAH
saMjaya uvAca evamuktastadA sUta : zikSitAn sAdhuvAhinaH . zazAGkasaMnikAzAn vai vAjino vyanudad bhRzam .
te pivanta ivAkAzaM yuyudhAnaM hayottamAH . prApayan yavanAzIghraM mana : pavanaraMhasaH .
tyAMka te samAsAdya pRtanAsvanivartinam . vahavo laghuhastAzca zaravadhairavAkiran .
teSAmiSUnathAstrANi vegavAn nataparvabhiH . acchinat sAtyakI rAjan nainaM te prApnuva - zarAH .
rukmaputraiH sunizitairgApatrairajihmagaiH . ucakarta zirAMsyugro yavanAnAM bhujAnapi .
saikyAyasAni varmANi kAMsyAni ca samantataH . bhittvA dehAMstathA teSAM zarA jagmurmahItalam .
tehanyamAnA vIreNamlecchAH sAtyakinA raNe . zatazo ' bhyapataMstatra vyasavo basudhAtale .
supUrNAyatamuktaistAvyavacchinnapiNDitaiH . paJca SaT sapta cASTau ca bibheda yavanAzaraiH .
kAmbojAnA sahastraizca zakAnAM ca vizAmpate . zabarANAM kirAtAnAM barvarANAM tathaiva ca .
agamyarUpA pRdhivA yazANAtakardamAm . kRtavAMstatra zainayaH kSapayaMstAvakaM balam .
dasyUnA sazirastrANaiH zirobhinamUrdhajaiH . : . .4 dIrghakUcairmahI kIrNA vibaharaNDajairiva .
rudhirokSitasarvAGgaistaistadAyodhana babhau . kabandhaiH saMvRtaM sarve tAmrAbhaiH khamibAvRtam .
bajrAzanisamasparzaH suparvabhirajihmagaiH . te sAtvatena nihatAH samAvaburvasuMdharAm .
alpAvaziSTAH sambhagnAH kRcchraprANA vicetasaH . jitA : saMkhye mahArAja yuyudhAnena daMzitAH .
pANibhizca kazAbhizca tADayantasturaGgamAn . javamuttamamAsthAya sarvataH prAdravan bhayAt .
kAmbojasainyaM vidrAvya durjayaM yudhi bhArata . yavanAnAM ca tat sainyaM zakAnAM ca mahad balam .
tataH sa puruSavyAghraH sAtyakiH satyavikramaH . praviSTastAvakAJjitvA sUtaM yAhItyacodayat .
tat tasya samare karma dRSTvAnyairakRtaM purA . cAraNAM sahagandharvAH pUjayAJcakrire bhRzam .
taM yAntaM pRSThagoptAramarjunasya vizAmpate . cAraNA : prekSya saMhRSTAstvadIyAzcAbhyapUjayan .
tat tasya samare karma dRSTvAnyairakRtaM purA . cAraNAM sahagandharvAH pUjayAJcakrire bhRzam .
taM yAntaM pRSThagoptAramarjunasya vizAmpate . cAraNA : prekSya saMhRSTAstvadIyAzcAbhyapUjayan .
vaizampAyana uvAca tato vinazanaM rAjan jagAmAtha halAyudhaH . zUdrAbhIrAn prati dveSAd yatra naSTA sarasvatI .
tasmAt tu RSayo nityaM prAhurvinazaneti ca .
tatrApyupaspRzya bala : sarasvatyAM mahAbalaH . sUbhUmikaM tato ' gacchat sarasvatyAstaTe vare .
tatra cApsarasa : zubhrA nityakAlamatandritAH . krIDAbhirvimalAbhizca krIDanti vimalAnanAH .
tatra devA : sagandharvA mAsi mAsi janezvara . abhigacchanti tat tIrthaM puNyaM brAhmaNasevitam .
tatrAdRzyanta gandharvAstathaivApsarasAM gaNAH . sametya sahitA rAjan yathAprAptaM yathAsukham .
tatra modanti devAzca pitarazca savIsthaH . puNyaiH puSpaiH sadA divyaiH kIryamANAH punaH punaH .
AkrIDabhUmiH sA rAjastAsAmapsarasAM zubhA . subhUmiketi vikhyAtA sarasvatyAstaTe vare .
tatra snAtvA ca dattvA ca vasu viprAya mAdhavaH . zrutvA gItaM ca tad divyaM vAditrANAM ca niHsvanam .
chAyAzca vipulA dRSTvA devagandharvarakSasAm . gandharvANAM tatastIrthamAgacchad rohiNIsutaH .
vizvAvasumukhAstatra gandharvAstapasAnvitAH . nRtyavAditragItaM ca kurvanti sumanoramam .
tatra dattvA haladharo viprebhyo vividhaM vasu . ajAvikaM gokharoSTraM suvarNaM rajataM tathA .
bhojayitvA dvijAn kAmaiH saMtarghya ca mahAdhanaiH . prayayau sahito vipraiH stUyamAnazca mAdhavaH .
tasmAd gandharvatIrthAca mahAbAhurariMdamaH . gargasroto mahAtIrthamAjagAmaikakuNDalI .
tatra gargeNa vRddhena tapasA bhAvitAtmanA . kAlajJAnagatizcaiva jyotiSAM ca vyatikramaH . utpAtA dAruNAzcaiva zubhAzca janamejaya . sarasvatyA zubhe tIrthe viditA vai mahAtmanA .
tasya nAmnA ca tat tIrthaM gargasrota iti smRtam . tatra gargaM mahAbhAgamRSayaH suvratA nRpa . upAsAMcakrire nityaM kAlajJAnaM prati prabho .
tatra gatvA mahArAja balaH zvetAnulepanaH . vidhivaddhi dhanaM dattvA munInAM bhAvitAtmanAm .
uccAvacAMstathA bhakSyAn viprebhyo vipradAya saH . nIlavAsAstadAgacchacchaGghatIrthaM mahAyazAH .
tatrApazyanmahAzaGkha mahAmerumivocchritam . zvetaparvatasaMkAzamRSisaMdhairniSevitam . sarasvatyAstaTe jAtaM nagaM tAladhvajo balI .
yakSA vidyAdharAzcaiva rAkSasAzcAmitaujasaH . pizAcAzvAmitabalA yatra siddhAH sahasrazaH .
te sarve hyazanaM tyaktvA phalaM tasya vanaspateH . vrataizca niyamaizcaiva kAle kAle sma bhuJjate . prAptaizca niyamaistaistairvicarantaH pRthak pRthak . adRzyamAnA manujairvyacaran puruSarSabha . evaM khyAto naravyAghra loke ' smin sa vanaspatiH .24
tatastatha sarasvatyAH pAvanaM lokavizrutam . tasmiMzca yaduzArdUlo dattvA tIrthe payasvinIH . tAmrAyasAni bhANDAni vastrANi vividhAni ca . pUjayitvA dvijAMzcaiva pUjitazca tapodhanaiH .
puNyaM dvaitavanaM rAjannAjagAma halAyudhaH . tatra gatvA munIn dRSTvA nAnAveSadharAn balaH .
Aplutya salile cApi pUjayAmAsa vai dvijAn . tathaiva dattvA viprebhyaH paribhogAn supuSkalAn . . tataH prAyAd balo rAjan dakSiNena sarasvatIm .
gatvA caivaM mahAbAhurnAtidUre mahAyazAH . dharmAtmA nAgadhanvAnaM tIrthamAgamadacyutaH .
yatra pannagarAjasya vAsukeH saMnivezanam . mahAdyutermahArAja bahubhiH pannagairvRtam . RSINAM hi sahasrANi yatra nityaM caturdaza .
yatra devAH samAgamya vAsukiM pannagottamam . sarvapannagarAjAnamabhyaSiJcan yathAvidhi . pannagebhyo bhayaM tatra vidyate na sma paurava .
tatrApi vidhivad dattvA viprebhyo ratnasaMcayAn . prAyAt prAcI dizaM tatra tatra tIrthAnyanekazaH . sahasrazatasaMkhyAni prathitAni pade pade .
Aplutya tatra tIrtheSu yathoktaM tatra carSibhiH . kRtvopavAsaniyamaM dattvA dAnAni sarvazaH . abhivAdya munIstAn vai tatra tIrthanivAsinaH . uddiSTamArgaH prayayau yatra bhUyaH sarasvatI . prAGamukhaM vai nivavatai vRSTirvAtahatA yathA . RSINAM naimiSayANAmavekSArthaM mahAtmanAm .
nivRttAM tAM sariccheSTAM tatra dRSTvA tu lAgalI . babhUva vismito rAjan bala : zvetAnulepanaH .
janamejaya uvAca kasmAt sarasvatI brahman nivRttA prADamukhIbhavat . vyAkhyAtametadicchAmi sarvamadhvaryusattama .
kasmiMzcit kAraNe tatra vismito yadunandanaH . nivRttA hetunA kena kathameva saridvarA .
vaizampAyana uvAca pUrvaM kRtayuge rAjan naimiSeyAstapasvinaH . vartamAne suvipule satre dvAdazavArSike .
RSayo bahavo rAjaMstat satramabhipedire . uSitvA ca mahAbhAgAstasmin satre yathAvidhi . nivRtte naimiSeye vai satre dvAdazavArSike . AjagmurRSayastatra bahavastIrthakAraNAt .
RSINAM bahulatvAttu sarasvatyA vizAmpate . tIrthAni nagarAyante kUle vai dakSiNe tadA .
samantapaJcakaM yAvattAvatte dvijasattamAH . tIrthalobhAnnaravyAghra nadyAstIraM samAzritAH .
juhvatAM tatra teSAM tu munInAM bhAvitAtmanAm . svAdhyAyenAtimahatA babhUvuH pUritA dizaH .
agnihotraistastateSAM kriyamANairmahAtmanAm . azobhata sariccheSTA dIpyamAnaiH samantataH .
vAlakhilyA mahArAja azmakuTTAzca tApasAH . dantolUkhalinazcAnye prasaMkhyAnAstathA pare . vAyubhakSA jalAhArAH parNabhakSAzca tApasAH . nAnAniyamayuktAzca tathA sthaNDilazAyinaH . Asan vai munayastatra sarasvatyAH samIpataH . zobhayantaH sariccheSThAM gaGgAmiva divaukasaH .
zatazazca samApeturRSayaH satrayAjinaH . te ' vakAzaM na dadRzuH sarasvatyA mahAvratAH .
tato yajJopavItaiste tattIrthaM nirmimAya vai . juhuvuzcAgnihotrAMzca cakruzca vividhAH kriyAH .
tatastamaRSisaMghAtaM nirAzaM cintayAnvitam . darzayAmAsa rAjendra teSAmarthe sarasvatI .
tataH kuJjAn bahUna kRtvA saMnivRttA sarasvatI . RSINAM puNyatapasAM kAruNyAjanamejaya .
tato nivRtya rAjendra teSAmarthe sarasvatI . bhUyaH pratIcyabhimukhI prasusrAva saridvarA . amoghA gamanaM kRtvA teSAM bhUyo vrajAmyaham . ityudbhutaM mahacakre tadA rAjan mahAnadI .
evaM sa kuJjo rAjan vai naimiSIya iti smRtaH . kuruzreSTha kurukSetre kuruSva mahatIM kriyAm . tatra kuJjAn bahUna dRSTvA nivRttAM ca sarasvatIm . babhUva vismayastatra rAmasyAtha mahAtmanaH .
upaspRzya tu tatrApi vidhivad yadunandanaH . dattvA dAyAn dvijAtibhyo bhANDAni vividhAni ca .59 bhakSyaM bhojyaM ca vividhaM brAhmaNebhyaH pradAya ca . tataH prAyAd balo rAjan pUjyamAno dvijAtibhiH . sarasvatItIrthavaraM nAnAdvijagaNAyutam . balareGagudakAzmaryaplakSAzvatthabibhItakaiH . kaGkolaizca palAzaizca karIraiH pIlubhistathA . sarasvatItIrtharuhaistarubhirvividhaistathA .
karUSakavaraizcaiva bilvairAmrAtakaistathA . atimuktakaSaNDaizca pArijAtaizca zobhitam .
kadalIvanabhUyiSThaM dRSTikAntaM manoharam . vAyvambuphalaparNAdairdantolUkhalikairapi . tathAzmakuTTairvAneyairmunibhirbahubhirvRtam . svAdhyAyaghoSasaMghuSTaM mRgayUthazatAkulam .
ahiMsrairdharmaparamainUbhipatyarthasevitam . saptasArasvataM tIrthamAjagAma halAyudhaH . yatra makuNaka : siddhastapastepe mahAmuniH .
vaizampAyana uvAca abhiSikto mahAprAjJo rAjyaM prApta yudhiSThiraH . dAzArha puNDarIkAkSamuvAca prAJjaliH zuciH . tava kRSNa prasAdena nayena ca balena ca . buddhyA ca yaduzArdUla tathA vikramaNena ca . punaH prAptamidaM rAjyaM pitRpaitAmahaM mayA . namaste puNDarIkAkSa punaH punararindama .
tvAmekamAhuH puruSaM tvAmAhuH sAtvatAM patim . nAmabhistvAM bahuvidhaiH stuvanti prayatA dvijAH .
vizvakarman namaste ' stu vizvAtman vizvasambhava . viSNo jiSNo hare kRSNa vaikuNTha puruSottama .
adityAH saptadhA tvaM tu purANo garbhatAM gataH . pRznigarbhastvamevaikastriyugaM tvAM vadantyapi .
zucizravA hRSIkezo ghRtAhi~sa ucyate . tricakSuH zambhurekastvaM vibhurdAmodaro ' pi ca .
varAho ' gnivRhadbhAnuvRSabhastArkSyalakSaNaH . anIkasAhaH puruSaH zipiviSTa urukramaH .
variSTha ugrasenAnI : satyo vAjasanirguhaH . acyutazcyAvano ' rINAM saMskRto vikRtivRSaH .
kRSNadharmastvamevAdivRSadarbho vRSAkapiH . sindhurvidharmastrikakup tridhAmA tridivAJcyutaH .
samrAD virAT svarAT caiva surarAjo bhavodbhavaH . vibhurbhUratibhUH kRSNaH kRSNavarmA tvameva ca .
sviSTakRd bhiSagAvartaH kapilastvaM ca vAmanaH . yajJo dhruvaH pataGgazca yajJasenastvamucyase .
zikhaNDI nahuSo babhrurdivaHspRk tvaM punarvasuH . subabhU rukmayajJazca suSeNo dundubhistathA .
gabhastinemiH zrIpadyaH puSkaraH puSpadhAraNaH . RbhurvibhuH sarvasUkSmazcAritraM caiva paThyase .
ambhonidhistvaM brahmA tvaM pavitraM dhAma dhAmavit . hiraNyagarbha tvAmAhuH svadhA svAhA ca kezava .
yonistvamasya pralayazca kRSNa tvamevedaM sRjase vizvamagre . vizvaM cedaM tvadvaze vizvayone namo ' stu te zAIcakrAsipANe .
evaM stuto dharmarAjena kRSNaH sabhAmadhye prItimAn puSkarAkSaH . tamabhyanandad bhArataM puSkalArbhi rvAgbhiryeSThaM pANDavaM yAdavAyyaH .
sA likhati .
tAH likhanti .
saH atra gacchati .
sA tatra gacchati .
saH atra likhati .
sA tatra likhati .
saH na pacati .
te na svIkurvanti .
sA na jAnAti .
tAH na paThanti .
tvaM na gacchasi .
yUyaM na khAdatha .
ahaM na upavizAmi .
vayaM na vadAmaH .
saH na likhati .
sA na likhati .
saH udyAnaM gacchati .
sA udyAnaM gacchati .
te cikitsAlayaM gacchanti .
tAH cikitsAlayaM gacchanti .
tvaM vidyAlayaM gacchasi .
yUyaM vidyAlayaM gacchatha .
ahaM mandiraM gacchAmi .
vayaM mandiraM gacchAmaH .
te pustakaM svIkurvanti .
tAH pustakaM svIkurvanti .
tvaM pustakaM svIkaroSi .
yUyaM pustakaM svIkurutha .
ahaM pustakaM svIkaromi .
vayaM pustakaM svIkurmaH .
tAH sevaphalaM khAdanti .
tAH sevaphalaM khAdanti .
tvaM sevaphalaM khAdasi .
yUyaM sevaphalaM khAdatha .
ahaM sevaphalaM khAdAmi .
vayaM sevaphalaM khAdAmaH .
tat phalaM atra asti .
tat phalaM tatra asti .
sA saMdezaM preSayati .
sA saMdezaM tAM preSayati .
tAH taM icchanti .
te tAM icchanti .
ahaM tAM icchAmi .
vayaM taM icchAmaH .
ahaM tAM na icchAmi .
saH tAM na icchati .
te tAM na icchanti .
tAH taM na icchanti .
sA pustakaM na icchati .
ahaM pustakaM na icchAmi .
vayaM pustakaM na icchAmaH .
tvam pustakaM na icchasi .
yUyam pustakaM na icchatha .
sA sevaphalaM na icchati .
ahaM sevaphalaM na icchAmi .
tvaM sevaphalaM na icchasi .
yUyaM sevaphalaM icchatha .
yUyaM sevaphalaM na icchatha .
saH praznaM punaH pRcchati .
sA praznaM punaH pRcchati .
te praznaM punaH pRcchanti .
tvaM praznaM punaH pRcchasi .
yUyaM praznaM punaH pRcchatha .
ahaM praznaM punaH pRcchAmi .
vayaM praznaM punaH pRcchAmaH .
sA praznaM na pRcchati .
parvataH atra nAsti .
parvataH tatra nAsti .
parvatAH atra na santi .
parvatAH tatra santi .
bAlikA na krIDati .
bAlakaH na krIDati .
paJca bAlakAH vidyAlaye na santi .
daza camasAH pAkazAlAyAM na santi .
sA jJAnaM na prApnoti .
sthAlikA pAkazAlAyAM nAsti .
sA pAkazAlAyAM na pacati .
tAH pAkazAlAyAM na pacanti .
yUyaM pAkazAlAyAM na pacatha .
vayaM pAkazAlAyAM na pacAmaH .
pAkazAlA atra nAsti .
pAkazAlA tatra nAsti .
nAgaraH atra nAsti .
nAgaraH tatra nAsti .
sA nagaraM na gacchati .
tAH nagaraM na gacchanti .
yUyaM nagaraM na gacchatha .
vayaM nagaraM na gacchAmaH .
te nagare na vasanti .
tAH nagare na vasanti .
yUyaM nagare na vasatha .
vayaM nagare na vasAmaH .
sthAlikA atra nAsti .
sthAlikA tatra nAsti .
sA sthAlikAM na svIkaroti .
tAH sthAlikAM na svIkurvanti .
yUyaM sthAlikAM na svIkurutha .
vayaM sthAlikAM na svIkurmaH .
sthAlikAH tatra na santi .
tat gRham atra nAsti .
